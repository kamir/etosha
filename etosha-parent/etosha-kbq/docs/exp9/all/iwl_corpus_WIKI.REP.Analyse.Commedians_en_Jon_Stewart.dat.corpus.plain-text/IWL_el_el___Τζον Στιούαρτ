[[Αρχείο:Stewart - USO-Metro Merit Awards 2.jpg|thumb|right|200px|Ο κωμικός Τζον Στιούαρτ το 2008]]
Ο '''Τζον Στιούαρτ''', (Jonathan "Jon" Stewart (γεννηθείς Jonathan Stuart Leibowitz, 28 Νοεμβρίου 1962)) είναι Αμερικανός [[κωμωδία|κωμικός]], τηλεοπτικός παρουσιαστής και πολιτικός [[σάτιρα|σατιρικός]]. Είναι γνωστότερος - κυρίως στην Αμερική (ΗΠΑ), Καναδά και μέρος της Δυτικής Ευρώπης - ως παρουσιαστής του [[Daily Show]] («Το καθημερινό σόου»), ενός [[σάτιρα|σατιρικού]] προγράμματος που προβάλλεται στο κανάλι [[Comedy Central]].

Ο Στιούαρτ άρχισε με [[Όρθια κωμωδία]] (Stand-up comedy), αλλά αργότερα προσέγγισε την τηλεόραση ως παρουσιαστής του «Short Attention Span Theater» στο κανάλι Comedy Central. Συνέχισε παρουσιάζοντας το δικό του σόου στο κανάλι [[MTV]] με τίτλο «The Jon Stewart Show» («Το σόου του Τζον Στιούαρτ») και αργότερα παρουσίασε ένα ακόμα σόου στο MTV, το «You Wrote It, You Watch it» («Εσύ το'γραψες, δές το τώρα»). Είχε επίσης διάφορους ρόλους σε κινηματογραφικές ταινίες (συνήθως κωμωδίες μικρομεσαίας επιτυχίας). 

Ο Στιούαρτ έγινε παρουσιαστής του Daily Show στο κανάλι Comedy Central το ξεκίνημα του 1999. Είναι επίσης σεναριογράφος και συμπαραγωγός του σόου. Αφού ο Στιούαρτ έγινε μέρος της ομάδας, το Daily Show σταθερά κέρδιζε δημοσιότητα και κριτική αναγνώριση οδηγώντας στο πρώτο του [[Βραβεία Έμμυ|Emmy]] το 2001. 

Ο ίδιος ο Στιούαρτ έχει επίσης αποκτήσει σημαντική δόξα ασκώντας σκληρή κριτική στην κυβέρνηση [[Τζωρτζ Μπους (νεότερος)|Μπους]] - κυρίως μέσω του σόου του - και κριτική σε άλλα γνωστά σόου προσωπικοτήτων, κυρίως τα νέα του [[CNN]], [[Fox News]] και [[MSNBC]]. 

Η αρνητική κριτική απέναντί του, του καταλογίζει πως κερδίζει από ''[[δύο μέτρα και δύο σταθμά]]'': συγκεκριμένα, πως κριτικάρει άλλα κέντρα ειδήσεων από την ασφαλή γωνιά των σατιρικών «ψεύτικων» Νέων του. Ο ίδιος ο Στιούαρτ συμφωνεί, αντιπαραθέτοντας ότι ούτε ο ίδιος ούτε και το κανάλι που τον στεγάζει ισχυρίζονται ότι είναι κάτι περισσότερο από σάτιρα και κωμωδία. Παρόλο ομολογουμένως το σόου έχει στόχο την ψυχαγωγία, έχει συχνά βραβευτεί με τίτλους που αφορούν Νέα και Δημοσιογραφία.

Ο Τζον Στιούαρτ ήταν ο παρουσιαστής των 78ων [[Βραβεία Όσκαρ|Βραβείων Όσκαρ]] και είναι παράλληλος συγγραφέας του «America (The Book)» το όποιο ήταν ένα από τα πιο επιτυχημένα βιβλία στις ΗΠΑ το 2004.

Τον Φεβρουάριο του 2015 ο Στιούαρτ ανακοίνωσε, μέσω της εκπομπής του, ότι μέχρι το τέλος της χρονιάς θα αποχωρήσει από την παρουσίαση του Daily Show.<ref>{{cite web | url=http://www.washingtonpost.com/blogs/style-blog/wp/2015/02/10/jon-stewart-leaving-the-daily-show-this-year/?tid=sm_tw | title=Jon Stewart leaving ‘The Daily Show’ this year | publisher=The Washington Post. | date=10 Φεβρουαρίου 2015 | accessdate=11 Φεβρουαρίου 2015}}</ref> Διάδοχός του στην παρουσίαση της εκπομπής ορίστηκε ο νοτιοαφρικανός κομικός [[Τρέβορ Νόα]].<ref>{{cite news | url=http://www.nytimes.com/2015/03/31/arts/television/trevor-noah-to-succeed-jon-stewart-on-the-daily-show.html?_r=0 | title=Trevor Noah to Succeed Jon Stewart on ‘The Daily Show’ | work=New York Times | date=30 Μαρτίου 2015 | accessdate=4 Απριλίου 2015}}</ref>

== Παραπομπές ==
{{παραπομπές}}

== Εξωτερικοί σύνδεσμοι ==
{{commonscat|Jon Stewart}}
* [http://www.comedycentral.com/tv_shows/thedailyshowwithjonstewart/ The Daily Show - Επίσημη ιστοσελίδα] (αγγλ.)
* [http://www.ifilm.com/video/2652831 Jon Stewart στο CNN's Crossfire] (Video, αγγλ.)
{{Ενσωμάτωση κειμένου|en|Jon Stewart}}

{{DEFAULTSORT:Στιουαρτ Τζον}}
[[Κατηγορία:Αμερικανοί καλλιτέχνες]]
[[Κατηγορία:Γεννήσεις το 1962]]
