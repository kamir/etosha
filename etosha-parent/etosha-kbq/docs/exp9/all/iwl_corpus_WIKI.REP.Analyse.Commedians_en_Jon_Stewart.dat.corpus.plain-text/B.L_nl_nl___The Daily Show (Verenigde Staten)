{{wrapper}}
|{{Infobox televisieprogramma
| titel             = The Daily Show
| afbeelding        = Dailyshow logo.svg
| onderschrift      = 
| genre             = [[Comedy]]<br />[[Satire]]
| speelduur         = 22 minuten
| bedenker          = 
| producer          = 
| presentatie       = [[Craig Kilborn]] (1996–1998)<br />[[Jon Stewart]] (1999–2015)<br />[[Trevor Noah]] (2015–)
| vaste gasten      = 
| voice-over        = 
| regie             = Chuck O'Neil
| muziek            = 
| orchestratie      = 
| kostuum           = 
| land              = [[Verenigde Staten]]
| taal              = [[Engels]]
| start             = 22 juli 1996
| einde             = 
| afleveringen      = 1.918 (25 augustus 2010)
| seizoenen         = 
| netwerk           = 
| zender            = [[Comedy Central]]
| website           = http://www.thedailyshow.com/
| imdb              = 
| tv_com            = the-daily-show-with-jon-stewart
}}
|-
|[[Bestand:Daily Show studio.JPG|thumb|De studio van ''The Daily Show'']]
|-
|[[Bestand:Stewart - USO-Metro Merit Awards 2.jpg|thumb|[[Jon Stewart]], de huidige presentator van het programma]]
|}
'''''The Daily Show''''' (op dit moment '''''The Daily Show with Jon Stewart''''') is een [[satire|satirisch]] nieuwsprogramma geproduceerd en uitgezonden door het Amerikaanse [[Lijst van televisiezenders|televisiestation]] [[Comedy Central]]. ‘The Daily Show’ is in Nederland en Vlaanderen te zien bij Comedy Central Extra en online terug te kijken.

Het komische programma is gestart op maandag 22 juli 1996 en werd gepresenteerd door [[Craig Kilborn]], die de nieuwspresentator speelde. In 1999 verliet hij het programma en werd hij vervangen door de huidige presentator [[Jon Stewart]]. Sinds Stewarts entree ligt de focus van ''The Daily Show'' op de hypocrisie van Amerikaanse (televisie-)media en politiek. Het heeft zich ontwikkeld tot een toonaangevend programma op het gebied van [[politiek]] commentaar op de Amerikaanse televisie, met een opvallend jong publiek.<ref>[http://www.people-press.org/2010/09/12/americans-spending-more-time-following-the-news/ Americans Spending More Time Following the News] Pew Research Center, 12 september 2010</ref>

Het programma is zeer kritisch op de serieuze nieuwszenders, die hun journalistieke verantwoordelijkheid niet zouden nemen. In oktober 2004 was Stewart te gast in het [[CNN]]-programma ''Crossfire''.<ref>[http://transcripts.cnn.com/TRANSCRIPTS/0410/15/cf.01.html] CNN.com - Transcripts</ref>. Hij stelde in die uitzending dat het programma kwalijk is voor Amerika. Het programma doet alsof er serieus gedebatteerd wordt, maar zou feiten uit het oog verliezen en belust zijn op sensatie. De kritiek van een van de presentatoren van ''Crossfire'' dat Stewart te weinig kritische vragen stelt aan zijn eigen gasten, weerlegde Stewart door te stellen dat hij - als maker van een komedieprogramma - niet dezelfde verantwoordelijkheid draagt als serieuze journalisten. Het 14 minuten durende fragment werd miljoenen keren bekeken op YouTube.<ref>[http://www.youtube.com/watch?v=aFQFB5YpDZE Jon Stewart on Crossfire] YouTube, 16 januari 2006</ref> Toen enkele maanden later het CNN-programma van de buis gehaald werd, verklaarde CNN dat de kritiek van Stewart hier debet aan was.<ref>[http://www.nytimes.com/2005/01/06/business/media/06crossfire.html CNN Will Cancel 'Crossfire' and Cut Ties to Commentator] The New York Times, 6 januari 2005</ref>

Het programma wordt steeds invloedrijker. In oktober 2010 was voor het eerst een zittende president te gast in het programma, namelijk [[Barack Obama]].<ref>[http://news.yahoo.com/blogs/upshot/obama-makes-historic-appearance-daily-show.html Obama Makes Historic Appearance on 'Daily Show'] Yahoo! News, 28 oktober 2010</ref> De invloed bleek ook toen in december 2010 een wet door de Republikeinen geblokkeerd dreigde te worden. Het ging om een wet die voorziet in financiële hulp aan de nabestaanden van de werkers die in de nasleep van [[Aanslagen op 11 september 2001|9/11]] stierven aan ziektes als gevolg van hun werk op [[Ground Zero]]. ''The Daily Show'' besloot een complete aflevering aan het onderwerp te wijden. Toen de wet alsnog ingevoerd kon worden, roemde het Witte Huis Jon Stewart voor diens inzet.<ref>[http://www.cbsnews.com/8301-503544_162-20026333-503544.html White House Lauds Jon Stewart for Pushing Passage of 9/11 Health Bill] CBS News, 21 december 2010</ref>

Het programma won vele prijzen, waaronder in 2006 de [[Emmy Award|Emmy's]] voor ''Outstanding Variety, Music or Comedy Series'' en ''Outstanding Writing for a Variety, Music or Comedy Program''. [[Time (tijdschrift)|Time]] selecteerde het tv-programma in 2010 voor de lijst van 100 beste televisieprogramma's aller tijden.

== Correspondenten ==
De correspondenten hebben twee taken in het programma: ze schuiven aan als 'experts' over een bepaald onderwerp of ze leveren een bijdrage met een interview of reportage. Iedere correspondent verzorgt zijn eigen onderdeel in het programma.

=== Huidige ===
* [[Samantha Bee]] (sinds 2003)
* [[Jason Jones]] (sinds 2005)
* [[Aasif Mandvi]] (sinds maart 2007)
* [[John Oliver]] (sinds juli 2006)
* [[Rob Riggle]] (sinds september 2006)

===Voormalige ===
* [[Rob Corddry]] (542 afleveringen, 2001-2009)
* [[Stephen Colbert]] (496 afleveringen, 2001-2009)
* [[Ed Helms]] (480 afleveringen, 2001-2006)
* [[Steve Carell]] (396 afleveringen, 1999-2008)
* [[Nancy Carell]] (50 afleveringen, 1999-2002)

== Columnisten ==
* [[Lewis Black]] (sinds 1996)
* [[John Hodgman]] (sinds januari 2006)
* [[Demetri Martin]] (sinds november 2005)

== Spin-offs ==
* Ondertussen is er een [[spin-off]] van ''The Daily Show'' gemaakt, namelijk ''[[The Colbert Report]]'' van oud-'correspondent' [[Stephen Colbert]]. Deze is in oktober 2005 van start gegaan. Dit programma is een parodie op programma's als die van [[Bill O'Reilly]].
*Voormalig correspondent [[John Oliver]] heeft sinds april 2014 een eigen show genaamd Last Week Tonight with John Oliver. Het programma volgt een soortgelijk format als The Daily Show, waarbij actualiteiten van komisch en kritisch commentaar worden voorzien door de presentator. 

* Begin 2011 bracht Comedy Central een [[The Daily Show (Nederland)|Nederlandse versie van het programma]] op de buis. De presentatie was in handen van [[Jan Jaap van der Wal]]. Het is vooralsnog onbekend of er een vervolg komt.

== Externe link ==
* {{en}} [http://www.thedailyshow.com/ Officiële website]
{{References}}
{{Commonscat|The Daily Show}}

[[Categorie:Satirisch televisieprogramma|Daily Show, The]]
[[Categorie:Programma van Comedy Central|Daily Show, The]]
[[Categorie:Komisch televisieprogramma|Daily Show, The]]
[[Categorie:Amerikaans praatprogramma|Daily Show, The]]
