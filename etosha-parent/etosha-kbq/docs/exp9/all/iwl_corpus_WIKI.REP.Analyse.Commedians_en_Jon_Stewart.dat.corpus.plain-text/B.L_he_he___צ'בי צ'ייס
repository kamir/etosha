[[קובץ:Chevy Chase 1980 cropped.jpg|שמאל|ממוזער|250px|צ'בי צ'ייס - דצמבר 1980]]
[[קובץ:Chevy Chase and his wife Jayni by David Shankbone.jpg|שמאל|ממוזער|250px|צ'בי צ'ייס וג'ייני אשתו השלישית (הנוכחית) - אפריל 2007]]
'''קורנליוס קריין "צ'בי" צ'ייס''' (ב[[אנגלית]]: '''Cornelius Crane "Chevy" Chase'''; נולד ב-[[8 באוקטובר]] [[1943]]) הוא [[שחקן קולנוע]], [[שחקן]] [[טלוויזיה]], [[תסריטאי]], ו[[קומיקאי]] [[אמריקאי]]. זכה שלוש פעמים ב[[פרס אמי]], הנחשב לפרס החשוב ביותר בתעשיית הטלוויזיה האמריקאית ([[1976]] -פעמיים, ו-[[1978]]).

==ביוגרפיה==
צ'ייס נולד ב-1943 ב[[מנהטן]] שב[[ניו יורק]], [[ארצות הברית]], למשפחה [[עשיר]]ה מה[[מעמד]] העליון, עם שורשים [[סקוטים]], [[הולנד]]ים ו[[אנגלים]]. אביו, "נד" צ'ייס היה [[עיתונאי]], [[סופר]] ו[[עורך]] ידוע בזכות עצמו, ובנו של [[צייר]] לא פחות ידוע. אימו, קתלין לבית בראונינג הייתה [[לברית]]נית - כותבת טקסטים של יצירות מוזיקליות, ו[[פסנתרנית]], צאצאית ל[[התיישבות|מתיישבים]] שהגיעו לארצות הברית עוד ב[[מייפלאואר]], בראשית [[המאה ה-17]]. היא אומצה בילדותה על ידי אביה החורג העשיר קורנליוס ונדרבילט קריין ומכאן גם שמו האמיתי של צ'בי צ'ייס בנה - קורנליוס קריין. שניים מאבותיו של צ'ייס היו [[ראש עיר|ראשי עיריית]] ניו יורק ואב קדום אחר היה גנרל מפקד ה[[מיליציה]] של ה[[קולוניה|מושבה]] [[מדינת ניו יורק|ניו יורק]] בעת [[המהפכה האמריקאית]] והקמת ארצות הברית. את השם צ'בי צ'ייס העניקה לו סבתו, בגלל מוצאה הסקוטי - אנגלי. השם מבוסס על תוכנן של שתי [[בלדות]] מפורסמות בשם זה, המספרות על חבורת [[צייד]]ים אנגלים בראשות [[אציל]] אנגלי, שפלשו לאדמותיו של אציל סקוטי וגרמו בכך לקרב עקוב מדם בין [[אנגליה]] ל[[סקוטלנד]] ב[[ימי הביניים]]. הוריו של צ'ייס התגרשו בהיותו בן ארבע. שניהם נפטרו ב-[[2005]].

===מוזיקאי===
צ'ייס הינו בעל [[תואר ראשון]] ב[[ספרות אנגלית]] - [[1967]]. הוא [[מתופף]] ופסנתרן מוכשר, בעל [[שמיעה אבסולוטית|שמיעה מוזיקלית אבסולוטית]], אשר היה חלק ממספר [[הרכב מוזיקלי|להקות]], שאחת מהן אפילו הצליחה במידה מסוימת והוציאה [[אלבום מוזיקלי]] אחד. בתקופה שעד [[1973]] הוא הספיק גם לככב בסרטון קצרצר, לכתוב תסריטים למספר תוכניות טלוויזיה ואף כתב למגזין "[[מד מגזין|MAD]]". לפרנסתו הוא נאלץ לעבוד באותה תקופה בשורת עבודות דחק, כמו שליח, נהג מונית, נהג משאית, פועל בניין, מלצר ועוד. הוא השתמט משירות צבאי בתקופת [[מלחמת וייטנאם]], בטענה (כוזבת לדבריו), שהוא [[הומוסקסואל]]{{הערה|1=[http://www.nytimes.com/1989/01/11/arts/review-television-late-night-chitchat-additions-pat-sajak-and-arsenio-hall.html?pagewanted=2&src=pm ניו יורק טיימס], 11 בינואר 1989}}.

===קומיקאי===
ב-[[1973]], במקביל לנישואיו לאשתו הראשונה סוזן (לבית היואיט) החל צ'ייס גם בקריירה הממשית שלו, כקומיקאי. הוא השתתף במשך כשנה, מנובמבר 1973 עד דצמבר 1974, בתוכנית ה[[רדיו]] השבועית National Lampoon, יחד עם שורת קומיקאים לעתיד אחרים, כמו [[ביל מוריי]], [[גילדה רדנר]], [[ג'ון בלושי]] ועוד. כמו כן, הופיע מעט גם בתיאטרון ובסרט נוסף - The Groove Tube, שהיה בעצם סרטו האמיתי הראשון. באוקטובר [[1975]] הוא החל להופיע בתוכנית החדשה אז, של [[NBC]], [[סאטרדיי נייט לייב]] - Saturday Night Live, בה הוא השתתף בשתי העונות הראשונות וכתב תסריטים לרבים מהמערכונים. הוא זכה בהכרה כלל ארצית כקומיקאי, בעקבות חיקוייו לנשיא ארצות הברית דאז [[ג'רלד פורד]], לו הוא הצליח ליצור תדמית של "קלוץ" מגושם וכושל{{הערה|[http://today.msnbc.msn.com/id/16370028 רויטרס, 27 בדצמבר 2006]}}{{הערה|1=[http://www.nytimes.com/2007/01/06/opinion/06chase.html?_r=1 מאמר הספד של צ'ייס על פורד], ניו יורק טיימס, 6 בינואר 2007}}. 

צ'ייס זכה בשני פרסי אמי לשנת [[1976]], הן בגין [[תסריט]]ים שכתב לתוכנית והן בגין משחקו בה. באותה שנה, בסיום העונה השנייה של סאטרדיי נייט לייב הוא עזב את התוכנית ועבר ל[[לוס אנג'לס]]. גם לאחר שעזב את התוכנית ועד היום הוא מוזמן מפעם לפעם לשמש כמארח אורח בה, מופיע בה ומתראיין בנוגע אליה.

===פרטים אישיים===
בפברואר 1976 [[גרושין|התגרש]] צ'ייס מסוזן, אשתו הראשונה, ובדצמבר 1976 הוא נישא לז'קלין קרלין. נישואיהם ארכו כארבע שנים. בנובמבר [[1980]] הוא התגרש גם ממנה וכעבור כשנה וחצי, ביוני 1982 הוא נישא בשלישית, לאשתו הנוכחית, ג'ייני לבית לוק. ג'ייני הייתה מתאמת הפקה בסרטו מ-[[1981]], "מתחת לקשת בענן". לאחר נישואיהם היא שיחקה בתפקיד משנה בסרטו מ-[[1983]], "חופשה". לבני הזוג צ'ייס יש שלוש בנות (1983, [[1985]], [[1988]]) והם גרים כיום בעיר בדפורד, במדינת ניו יורק.

ב-[[1980]] התבדח צ'ייס וטען ש[[קרי גרנט]] הומוסקסואל. אף על פי שבעבר הושמעו גם מכיוונים אחרים טענות שכאלה, הפעם הזו הייתה הפעם היחידה בה גרנט הגיב על הטענה והגיש תביעת דיבה כנגד צ'ייס. השניים התפשרו בסופו של דבר מחוץ לכותלי בית המשפט וצ'ייס לא חזר יותר על הטענה הזו.

צ'ייס הינחה את טקס מתן פרסי ה[[אוסקר]] פעמיים, בשנים [[1987]] (יחד עם גולדי הון ו[[פול הוגאן]]) ו-[[1988]] (לבדו).

ב-[[1996]] זכה צ'ייס בפרס הרווארד למפון למפעל חיים.

בשנים האחרונות צ'ייס החל גם בפעילות פוליטית ([[המפלגה הדמוקרטית]]), מגייס תרומות למען פוליטיקאים דמוקרטים שונים ופעיל למען [[איכות הסביבה]].

==סרטיו==
לאחר שעזב ב-1976 את ה"סאטרדיי נייט לייב" ועבר ללוס אנג'לס התמקדה הקריירה של צ'ייס בעיקר במשחק בסרטים ותוך עשר שנים בערך, לקראת סוף שנות השמונים, הגיע שכרו לכ-7 מיליון דולר לסרט. תקופה זו נחשבת לשיא הקריירה שלו והחל משנות התשעים נחלו סרטיו כישלון יחסי, בזה אחר זה והקריירה שלו כשחקן קולנוע דעכה במידה רבה. גם תוכנית האירוח שהחל בה ב-[[1993]], ברשת "[[פוקס (רשת טלוויזיה)|פוקס]]" ירדה לאחר שישה שבועות בלבד. למרות זאת, עד היום צ'ייס לא מפסיק להופיע, לפחות בסרט אחד מדי שנה - שנתיים, הוא מופיע כשחקן אורח בסדרות טלוויזיה שונות (למשל "[[חוק וסדר]]" המוקרנת גם ב[[ישראל]]) ומופיע בסרטוני [[פרסומת]] מצליחים. החל משנת [[2009]] משתתף צ'ייס בקומדיה הטלויזיונית [[קומיוניטי]] המשודרת גם בישראל.

'''להלן רשימת הסרטים בהם השתתף צ'בי צ'ייס עד היום''':
<div class="mw-content-ltr">
{| class="wikitable" style="font-size:90%"
|- style="text-align:center;"
! style="background:#B0C4DE;" | שנה
! style="background:#B0C4DE;" | שם הסרט
! style="background:#B0C4DE;" | תפקיד
! style="background:#B0C4DE;" | הערות
|-
|1968
|''Walk... Don't Walk''
|הולך רגל
|סרט בן 5 דקות
|-
|1974
|''The Groove Tube''
|The Fingers/Geritan/Four Leaf Clover
|
|-
|1976
|''Tunnel Vision''
|בתפקיד עצמו
|
|-
|1978
|''Foul Play''
|טוני קרלסון - בלש
|עם [[גולדי הון]] ו[[דדלי מור]]
|-
|rowspan="3"| 1980
|''Oh Heavenly Dog''
|בראונינג - חוקר פרטי
|עם [[ג'יין סימור (שחקנית)|ג'יין סימור]] ו[[עומר שריף]]
|-
|''Caddyshack''
|טיי ווב - פלייבוי
|עם [[רודני דיינג'רפילד]] ו[[ביל מוריי]]
|-
|''Seems Like Old Times''
|ניקולס גרדיניה - שודד בנק
|עם גולדי הון ו[[צ'ארלס גרודין]], תסריט - [[ניל סיימון]]
|-
|rowspan="2"| 1981
|''Under the Rainbow''
|ברוס ת'ורפ - סוכן חשאי
|עם [[קארי פישר]]
|-
|''Modern Problems''
|מקס פידלר
|
|-
|rowspan="2"| 1983
|''National Lampoon's Vacation''
|קלרק גריסוולד
|עם [[בוורלי ד'אנג'לו]] ו[[רנדי קווייד]]
|-
|''Deal of the Century''
|אדי מונץ - סוחר נשק
|עם [[סיגורני ויבר]]
|-
|rowspan="3"| 1985
|''Fletch''
|אירווין "פלאטש" פלטשר
|
|-
|''National Lampoon's European Vacation''
|קלרק גריסוולד
|
|-
|''Spies Like Us''
|אמת' פיץ - יום
|
|-
|1986
|''[[שלושה אמיגוס|¡Three Amigos!]]''
|דסטי בוטומס
|
|-
|rowspan="3"| 1988
|''The Couch Trip''
|Condom Father
|
|-
|''Funny Farm''
|אנדי פרמר
|
|-
|''Caddyshack II''
|טיי ווב
|עם [[דן אקרויד]]
|-
|rowspan="2"| 1989
|''Fletch Lives''
|אירווין "פלאטש" פלטשר
|עם [[האל הולברוק]]
|-
|''National Lampoon's Christmas Vacation''
|קלרק גריסוולד
|עם בוורלי ד'אנג'לו, ו[[ג'וליה לואי-דרייפוס]]
|-
|1991
|''Nothing But Trouble''
|כריס ת'ורן
|עם דן אקרויד ו[[דמי מור]]
|-
|rowspan="2" | 1992
|''Memoirs of an Invisible Man''
|ניק האלווי 
|עם [[דריל האנה]] ו[[סם ניל]]
|-
|''Hero''
|Deke - Channel 4 News Director
|
|-
|1993
|''Last Action Hero''
|בתפקיד עצמו
|
|-
|rowspan="2"| 1994
|''A Century of Cinema''
|בתפקיד עצמו
|דוקומנטרי
|-
|''Cops and Robbersons''
|נורמן רוברסון
|
|-
|1995
|''Man of the House''
|ג'ק סטארג'ס
|
|-
|1997
|''Vegas Vacation''
|קלרק גריסוולד
|
|-
|1998
|''Dirty Work''
|Dr. Farthing
|
|-
|2000
|''Snow Day''
|טום ברנדסטון
|
|-
|rowspan="2"| 2002
|''Vacuums''
|Mr. Punch
|
|-
|''Orange County''
|Principal Harbert
|
|-
|rowspan="2"| 2003
|''Bad Meat''
|חבר הקונגרס ברנרד פ. גרילי
|
|-
|''Bitter Jester''
|בתפקיד עצמו
|דוקומנטרי
|-
|2004
|''Rent-a-Husband''
|Paul Parmesan
|
|-
|2005
|''Ellie Parker''
|דניס שוורצבאום
|עם [[נעמי ווטס]]
|-
|rowspan="2"| 2006
|''Doogal''
|רכבת
|קול בלבד, עם קולה של [[וופי גולדברג]]
|-
|''Zoom''
|דוקטור גרנט
|עם [[טים אלן]] ו[[קורטני קוקס]]
|-
|2007
|''Funny Money''
|הנרי פרקינס
|עם [[מייקל מדסן]] ו[[טוני קרטיס]]
|-
|rowspan="2"| 2009
|''Stay Cool''
|Principal Marshall
|
|-
|''Goose on the Loose''
|קונגרב מדוקס
|
|-
|rowspan="3"| 2010
|''Hot Tub Time Machine''
|איש תיקונים
|תפקיד קטן. הכוכב - [[ג'ון קיוזק]]
|-
|''Jack and the Beanstalk''
|Antipode
|
|-
|''Not Another Not Another Movie''
|מקס סטורם
|
|}
</div>

== לקריאה נוספת ==
<div class="mw-content-ltr">
* ''I'm Chevy Chase...and You're Not'' (The Authorized Biography) by Rena Fruchter. Virgin Books, 2007. ISBN 1-85227-346-1.
* ''Who's Who in Comedy'' by Ronald L. Smith. Pg. 102-103. New York: Facts on File, 1992. ISBN 0-8160-2338-7.
* ''Live From New York: An Uncensored History of Saturday Night Live'' by Tom Shales and James Andrew Miller. Back Bay Books.

</div>

== קישורים חיצוניים ==
* {{ויקישיתוף בשורה|Category:Chevy_Chase}}
* {{imdb name|id=331}}
* [http://www.movieactors.com/actors/chevychase.htm ביוגרפיה קצרה ותמונות מסרטי צ'בי צ'ייס], באתר Movieactors
* [http://movies.yahoo.com/person/chevy-chase/ ביוגרפיה קצרה ופירוט סרטי צ'בי צ'ייס], באתר Yahoo movies

== הערות שוליים ==
{{הערות שוליים}}

{{מנחי טקסי האוסקר}}
{{מיון רגיל:צ'ייס צ'בי}}
[[קטגוריה:זוכי אמי - אישים]]
[[קטגוריה:תסריטאי טלוויזיה אמריקאים]]
[[קטגוריה:שחקני קולנוע וטלוויזיה אמריקאים]]
[[קטגוריה:מנחי האוסקר]]
[[קטגוריה:אישים שהונצחו בשדרת הכוכבים של הוליווד: קולנוע]]
