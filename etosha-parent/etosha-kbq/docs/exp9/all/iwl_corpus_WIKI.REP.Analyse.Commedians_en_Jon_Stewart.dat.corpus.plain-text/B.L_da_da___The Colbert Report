[[Fil:Colbert Report studio.jpg|thumb|The Colbert Report studie]]
'''The Colbert Report''' var et [[satire|satirisk]] [[USA|amerikansk]] tv-program, som sendtes på kanalen [[Comedy Central]]. Studieværten, [[Stephen Colbert]], var tidligere medvirkende i [[The Daily Show]]. Fra første udsendelse 17. oktober 2005 til den sidste, 18. december 2014 var programmet i luften 1447 gange.
Programmet var et liberalt svar på [[FOX|Fox]]-TVs [[The O'Reilly Factor]]. Colbert foregav at tilhøre og støtte højrefløjen i amerikansk politik, hvilket han ofte markerede ved at spørge sine interviewofre, om [[George W. Bush]] blot er "en stor præsident eller simpelthen den største".

Et tilbagevendende indslag var [[The Wørd]], hvor Colbert tog et aktuelt spørgsmål op og – mens han behandler og diskuterer det fra sin højrevinkel – på billedet viser ord og definitioner, der skarpt og vittigt modsiger ham. Ord som [[Truthiness]] og [[Wikiality]] stammer her fra.

The Colbert Report sendtes mandag-torsdag aftener, umiddelbart efter The Daily Show med hvis vært, [[Jon Stewart]], Colbert udvekslede referencer og drillerier.

I ugen 14.-17. april 2008 rykkede showets studie fra [[New York]] til [[Philadelphia]] i forbindelse med [[Demokratiske parti (USA)|demokraternes]] vigtige [[primærvalg]] i [[Pennsylvania]].<ref>[http://www.comedycentral.com/colbertreport/videos.jhtml?episodeId=165827 Colbertnation | The Colbert Report Official Site | Comedy Central<!-- Robotgenereret titel -->]</ref>

== Gæster ==
I hvert program havde Colbert en gæst. Forfattere, politikere, skuespillere og andre. En lang række af disse gæster var med i [https://www.youtube.com/watch?v=_Iiryhsedj0 koret] ved den sidste udsendelse, hvor de sang ''We'll meet again''. En liste over dem, der sagde farvel til Colbert, antyder programmets spænd- og rækkevidde: [[Jon Stewart]], [[Willie Nelson]], [[Dan Rather]], [[Neil deGrasse Tyson]], [[Jeff Daniels]], [[Keith Olberman]], [[Mike Huckabee]], [[Randy Newman]], [[Toby Keith]], [[Charlie Rose]], [[Tom Brokaw]], [[Ariana Huffington]], [[Ken Burns]], [[Katy Couric]], [[Alan Alda]], [[George Lucas]], [[Bill Clinton]], [[Barry Manilow]], [[Ray Odierno]], [[Doris Kearns Goodwin]], [[Cory Booker]], [[Henry Kissinger]], amerikanske styrker i Afghanistan, [[Paul Krugman]], [[Thomas L. Friedman]]. 

== Priser ==
The Colbert Report modtog [[The Peabody Award]] for 2008.<ref>[http://128.192.29.189/news/pressrelease.asp?ID=152 Press Releases<!-- Robotgenereret titel -->]</ref>

== Noter og referencer ==
{{Reflist}}

== Eksterne henvisninger ==
{{Commonscat}}
* {{imdb titel|0458254}}
{{tvstub}}
{{autoritetsdata}}

[[Kategori:Tv-programmer fra USA]]
