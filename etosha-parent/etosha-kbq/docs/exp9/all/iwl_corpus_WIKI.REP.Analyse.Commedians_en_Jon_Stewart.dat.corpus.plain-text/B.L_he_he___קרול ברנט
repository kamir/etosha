[[קובץ:Burnett, Carol (Whitehouse).jpg|שמאל|220px|ממוזער|קרול ברנט ב[[הבית הלבן|בית הלבן]], 2005 ]]
[[קובץ:Carol Burnett Dick Van Dyke 1977.JPG|שמאל|ממוזער|220px|עם [[דיק ואן דייק]] ב-[[1977]]]]
'''קרול קרייטון ברנט''' (ב[[אנגלית]]: '''Carol Creighton Burnett'''; נולדה ב-[[26 באפריל]] [[1933]]) היא [[שחקנית]], [[קומיקאית]] ו[[זמרת]] [[אמריקאית]]. ברנט, הקומיקאית המצליחה ביותר ב[[שנות ה-70]], זכתה במהלך הקריירה שלה כשחקנית בחמישה [[פרס גלובוס הזהב|פרסי גלובוס הזהב]] ובששה [[פרס אמי|פרסי אמי]]. ידועה בעיקר בזכות הסדרה הקומית על שמה "[[המופע של קרול ברנט]]". 

== ביוגרפיה ==
ברנט נולדה ב[[סן אנטוניו]] ללואיס, סופרת ולתומאס בארנט, מנהל תיאטרון.
עזבה את ביתה בגיל צעיר בשל בעיית אלכוהוליזם של הוריה, ועברה להתגורר ביחד עם אחותה כריס אצל סבתה.
לאחר שהוריה התגרשו עברה להתגורר עם סבתה ליד בית אמה שב[[הוליווד]].
עבדה למשך תקופה קצרה כסדרנית בקולנוע.

ברנט למדה עיתונות ב"[[אוניברסיטת קליפורניה בלוס אנג'לס]]", במהלך השנה הראשונה שלה באוניברסיטה החליפה ברנט את מקצועות הלימוד, ללימודיי [[ספרות אנגלית]] ותיאטרון במטרה להפוך ל[[מחזאי]]ת.
על מנת להתקבל לקורס המחזאות היה עלייה לקחת שיעורי משחק, בהם הראתה יכולות קומיות ומוזיקליות מרשימות שהוצגו גם בחזות מטעם האוניברסיטה.

ברנט שקיבלה עזרה כלכלית בלתי צפויה עזבה באמצע לימודייה ונסעה ל[[ניו יורק]] במטרה להפוך לשחקנית.
באותו הזמן אביה נפטר מאלכוהול ואמה נפטרה בתחילת ההצלחה שלה כשחקנית.

== קריירת משחק ==
=== טלוויזיה ===
התחילה את דרכה בניו יורק במספר עבודות מזדמנות וחלקה את דירתה עם ארבע בנות נוספות.
התגלתה בסיטקום "סנטלי" לצד הקומיקאי היהודי-אמריקאי [[באדי האקט]] ובמחזמר "היה היה פעם מזרן".
ברנט התפרסמה לראשונה בתחילת שנות ה-60 כשזכתה ב[[פרס אמי]] על הופעתה בסדרה הקומית-מוזיקלית של הקומיקאי [[גארי מור (קומיקאי)|גארי מור]] "[[המופע של גארי מור]]".

שיחקה בתחילת דרכה גם לצידה של חברתה [[ג'ולי אנדרוז]] בספיישל הקומי- מוזיקלי המצליח של [[מייק ניקולס]] " Julie and Carol at Carnegie Hall", ההופעה זיכתה אותה בפרס אמי שני.
ברנט הייתה לחברה טובה של השחקנית [[לוסיל בול]] והופיעה כאורחת בתוכניתה "המופע של לוסי", בול אף הציעה להפיק לברנט סיטקום בכיכובה.

בשנת 1967 עלתה לאוויר התוכנית הקומית המוצלחת בכיכובה, "[[המופע של קרול בראנט]]" שזכתה בסוף שנות ה-60 ושנות ה-70 בלא פחות מ-25 פרסי אמי. 
יוצרי הסדרה לא האמינו ביכולתה שלברנט להוביל את התוכנית, בטענה שתוכנית בידור מוצלחת חייבת להיות מוגשת בידי גברים.
ברנט הצליחה לשבור את המוסכמויות השמרניות והובילה בהצלחה יתרה את התוכנית בכל 11 שנותיה.

ברנט הייתה לקומיקאית המצליחה והמוערכת ביותר בשנות ה-70 עם זכיות בחמישה [[פרס גלובוס הזהב|פרסי גלובוס הזהב]] לשחקנית הקומית הטובה ובשלושה [[פרס אמי|פרסי אמי]].
בסוף כל תוכנית נהגה ברנט למשוך באוזנה, סימן הוכרה לסבתה שגידלה אותה וצפתה בה מהבית.

בשנת 1997 זכתה בפרס אמי השישי שלה בזכות הופעות אורח בקומדיית המצבים "[[משתגעים מאהבה]]", בתפקיד טריז סטמפל אמה של ג'יימי באקמן ([[הלן האנט]]).
בשונה משאר בנות תקופתה ממשיכה ברנט גם כיום להיות מעורבת בהפקות וב-2009 אף הייתה מועמדת לפרס אמי על תפקיד אורח בסדרה "[[חוק וסדר: מדור מיוחד]]"

=== קולנוע ===
ברנט התפרסמה לראשונה בהוליווד ב-1972 לצידו של [[וולטר מתאו]] בדרמה הקומית "[[פיט וטילי]]", על התפקיד הועמדה לפרס גלובוס הזהב בקטגוריה קומית/מוזיקלית.
ב-1974 שיחקה בדרמה הקומית של [[בילי ויילדר]] "[[כותרת ראשית (סרט)| כותרת ראשית]]".
ב-1978 שיחקה בקומדיה השחורה של [[רוברט אלטמן]] "[[חתונה (סרט)|חתונה]]" והועמדה לפרס שחקנית המשנה הטובה ביותר של גלובוס הזהב.

בתחילת שנות ה-80 הועמדה פעמיים ברציפות לפרס גלובוס הזהב לשחקנית הקומית/מוזיקלית הטובה ביותר על הופעותייה בקומדיה של [[אלן אלדה]] "[[ארבע העונות (סרט)|ארבע העונות]]" בתור עורכת המגזין העסקים קייט בורג'ס ובקומדיה המוזיקלית של [[ג'ון יוסטון]] "[[אנני (סרט)|אנני]]" בתור אגת'ה האניגן, המנהלת השיכורה והאכזרית של בית היתומים.

ב-1992 הופיעה בקומדיה של [[פיטר בוגדנוביץ']] "[[נתפסים על חם]]" בתפקיד השחקנית דוטי אוטלי.
ב-2008 דיבבה בסרט האנימציה "[[הורטון שומע מישהו (סרט) | הורטון שומע מישהו]]" את דמותו של הקנגורו סוואר.
ב-2009 שיחקה בקומדיה "[[בוגרת (סרט) | בוגרת]]" בתור מאורין סבתה של בוגרת הקולג' ריידן מאלבי ([[אלקסיס בלדל]]).

== חיים אישיים ==
ברנט חוותה בחייה שלוש מערכות נישואים, הראשונים היו לחבר ילדותה השחקן דון סארויין ונמשכו שבע שנים. בשנת 1963 התחתנה עם מפיק הטלוויזיה ג'ון המילטון איתו עבדה בתוכנית "המופע של גארי מור", לזוג נולדו שלוש בנות המפיקה ג'ודי המילטון, הזמרת ארין המילטון והשחקנית קארי המילטון שנפטרה בשנת [[2002]] ממחלת [[סרטן המוח]] כשהיא בת 38. 
לפני מות בתה, השתיים יצרו את המחזה "זרועות הוליווד" שעלה כשלושה חודשים לאחר פטירתה של המילטון.
ברנט וג'ו המילטון התגרשו לאחר 21 שנות נישואים.
משנת 2001 נשואה ברנט בפעם השלישית בחייה למתופף בריאן מילר.

=== פרסי הוקרה===
בשנת [[1992]] קיבלה כהוקרה על עבודתה בטלוויזיה את [[פרס פיבודי]].
ב-[[2003]] קיבלה כהוקרה על תרומתה לתחום הבידור האמריקאי את [[פרס מרכז קנדי]].
ב-[[2005]] קיבלה ברנט באופן אישי מנשיא ארצות הברית [[ג'ורג' ווקר בוש|ג'ורג' בוש]] את [[מדליית החירות הנשיאותית]].
בשנת [[2009]] הוכנסה ברנט להיכל התהילה של מדינת [[קליפורניה]] ביחד עם הבמאי [[ג'ורג' לוקאס]] והפוליטיקאי ופעיל [[זכויות להט"ב|זכויות הלהט"ב]] [[הארווי מילק]].
כוכב הטלוויזיה על שמה שב[[שדרת הכוכבים של הוליווד]] הוצב בכניסה ל"תיאטרון הוליווד הפסיפי", בו עבדה לפני שהתפרסמה.

== פילמוגרפיה ==
[[קובץ: Carol Burnett's star on Hollywood Walk of Fame.JPG|שמאל|220px|ממוזער|כוכב הטלוויזיה של קרול ברנט ב[[שדרת הכוכבים של הוליווד]]]]
* [[מי ישן במיטה שלי?]] (1963)
* [[פיט וטילי]] (1972)
* [[כותרת ראשית (סרט)| כותרת ראשית]] (1974)
* [[חתונה (סרט)|חתונה]] (1978)
* [[בריאות (סרט)|בריאות]] (1980)
* [[ארבע העונות (סרט)|ארבע העונות]] (1981)
* [[צ'ו צ'ו ופילי פלאש]] (1981)
* [[אנני (סרט)|אנני]] (1982)
* [[נתפסים על חם]] (1992)
* [[תרועת הברבור]] (2001)
* [[הורטון שומע מישהו (סרט) | הורטון שומע מישהו]] (2008)
* [[בוגרת (סרט) | בוגרת]] (2009)

== טלווזיה ==
* סטנלי (1956-1957)
* [[המופע של גארי מור]] (1959-1962)
* [[המופע של לוסי]] (1966)
* [[המופע של קרול ברנט]] (1967-1978)
* [[משתגעים מאהבה]] (1996-1999)
* [[חוק וסדר: מדור מיוחד]] (2009)
* האוואי חמש אפס (2013)

==קישורים חיצוניים==
{{ויקישיתוף בשורה}}
* {{imdb name|id=0000993|name=קרול ברנט}}
*רותה קופפר, [http://www.mouse.co.il/CM.articles_item,789,209,48927,.aspx קרול ברנט מצדיעה לטלוויזיה של פעם], [[עכבר העיר]], 3/5/2010 

{{פרס גלובוס הזהב לשחקנית הטובה ביותר בסדרת קומדיה או סדרה מוזיקלית}}
{{מנחי טקסי האוסקר}}

{{מיון רגיל:ברנט, קרול}}
[[קטגוריה:שחקני קולנוע וטלוויזיה אמריקאים]]
[[קטגוריה:קומיקאים אמריקאים]]
[[קטגוריה:שחקני תיאטרון אמריקאים]]
 [[קטגוריה:זוכי פרס גלובוס הזהב - שחקנים]]
[[קטגוריה:זוכי אמי - אישים]]
[[קטגוריה:מעוטרי מדליית החירות הנשיאותית]]
[[קטגוריה:זמרים אמריקאים]]
[[קטגוריה:מנחי האוסקר]]
[[קטגוריה:אישים שהונצחו בשדרת הכוכבים של הוליווד: טלוויזיה]]
