{{Land 
|nafn_á_frummáli         = United States of America (USA)
|fáni                    = Flag of the United States.svg 
|skjaldarmerki           = US-GreatSeal-Obverse.svg
|nafn_í_eignarfalli      = Bandaríkjanna 
|kjörorð                 = ([[1776]]–): ''E Pluribus Unum'' ([[latína]]: Úr mörgum, eitt)</br>([[1956]]–): ''In God We Trust'' ([[enska]]: Vér treystum á Guð) 
|þjóðsöngur              = [[The Star-Spangled Banner]] 
|staðsetningarkort       = United States (orthographic projection).svg
|höfuðborg               = [[Washington DC]] 
|tungumál                = [[enska]] ''[[de facto]]'' 
|stjórnarfar             = [[Sambandslýðveldi]] 
|titill_leiðtoga         = [[Forseti Bandaríkjanna|forseti]] 
|nöfn_leiðtoga           = [[Barack Obama]] 
|staða                   = [[Sjálfstæði]] 
|staða_athugasemd        = undan [[Bretland]]i 
|atburður1               = Yfirlýst
|dagsetning1             = [[4. júlí]] [[1776]] 
|atburður2               = Viðurkennt
|dagsetning2             = [[3. september]] [[1783]]
|flatarmál_magn          = 1_E11
|flatarmál               = 9.629.091 (UN 2007) 
|stærðarsæti             = 3 
|hlutfall_vatns          = 4,87 
|mannfjöldasæti          = 3 
|fólksfjöldi             = 317.238.626  
|mannfjöldaár            = 2013 
|íbúar_á_ferkílómetra    = 33 
|VLF_ár                  = 2006 
|VLF_sæti                = 1 
|VLF                     = 12.485.000 
|VLF_á_mann              = 42.000 
|VLF_á_mann_sæti         = 8 
|VÞL = {{ágóði}} 0,948
|VÞL_sæti = 8 
|gjaldmiðill             = [[Bandaríkjadalur]]  
|tímabelti               = [[UTC]]-5 til -10 <br /><small>Sumartími: UTC -4 til -9</small>
|tld                     = us
|símakóði                = 1 
|}}
'''Bandaríki Ameríku''' (stundum nefnd '''Bandaríki Norður-Ameríku''', [[skammstöfun|skammstafað]] '''BNA'''), oftast kölluð '''Bandaríkin''', eru [[sambandslýðveldi]] sem er næststærsta [[ríki]] [[Norður-Ameríka|Norður-Ameríku]] að [[flatarmál]]i (9,83 milljónir [[km²]] eða 3,79 milljónir fermílur) og jafnframt það fjölmennasta með yfir 305 milljónir íbúa. Þau eru enn fremur fjórða stærsta land heims og það þriðja fjölmennasta. Þau teygja sig milli [[Atlantshaf]]s og [[Kyrrahaf]]s og eiga landamæri að [[Kanada]] í norðri og [[Mexíkó]] í suðri. Bandaríkin samanstanda af 50 [[Fylki Bandaríkjanna|fylkjum]] sem njóta nokkurs sjálfræðis í eigin efnum og hafa eigin löggjöf sem þó má ekki stangast á við [[stjórnarskrá Bandaríkjanna]]. Auk sambandsríkjanna hafa Bandaríkin lögsögu yfir ýmsum hjálendum víða um heim.

Bandaríkin rekja uppruna sinn til [[Sjálfstæðisyfirlýsing Bandaríkjanna|sjálfstæðisyfirlýsingarinnar]] frá [[4. júlí]] [[1776]] þegar þrettán [[Bretland|breskar]] [[Nýlenda|nýlendur]] lýstu yfir eigin frelsi og sjálfstæði frá Breska heimsveldinu. Nýlendurnar höfðu betur í [[Frelsisstríð Bandaríkjanna|Frelsisstríði Bandaríkjanna]] en það var fyrsta nýlendustríðið þar sem nýlendan hafði betur en herraþjóðin. Nýlendurnar samþykktu sameiginlega stjórnarskrá í [[Philadelphia|Philadelphiu]] þann [[17. september]] [[1787]]. Stjórnarskráin gerði nýlendurnar þrettán að einu lýðveldi. 

Á [[20. öld]]inni tóku Bandaríkin forystu í heiminum hvað varðar [[Efnahagur|efnahagsleg]], [[Stjórnmál|pólitísk]], [[her]]naðarleg og [[menning]]arleg áhrif. Bandaríska hagkerfið er það stærsta í heimi en [[verg landsframleiðsla]] Bandaríkjanna árið [[2006]] var 13 [[billjón]]ir [[Bandaríkjadalur|bandaríkjadala]], það er að segja um það bil fjórðungur af vergri landframleiðslu alls heimsins. [[Evrópusambandið]] er stærra hagkerfi en Bandaríkin en er ekki ein þjóð. Eftir endalok [[Kalda stríðið|kalda stríðsins]] voru Bandaríkin eina eftirstandandi risaveldi heims. 

Bandaríkin eru [[fjölmenningarsamfélag]] með afar fjölbreytta samfélagsgerð.

== Landafræði og umhverfi ==
[[Mynd:USA topo en.jpg|thumb|right|hæðarkort af samtengdu fylkjum Bandaríkjanna.]]
Bandaríkin eru þriðja eða fjórða stærsta land heims miðað við [[Listi yfir lönd og útliggjandi yfirráðasvæði eftir stærð|heildarflatarmál]]. [[Rússland]] og [[Kanada]] eru stærri en það veltur á skilgreiningu hvort [[Kína]] sé það einnig. 48 fylki Bandaríkjanna eru samtengd en tvö nýjustu fylkin eru staðsett nokkuð langt frá hinum. Það eru [[Alaska]] sem liggur að Kanada í vestri og [[Hawaii]] sem er [[eyjaklasi]] í suðvesturátt af meginlandi Bandaríkjanna.

Landsvæði Bandaríkjanna er afar fjölbreytt. Á austurströndinni eru stórar sléttur og [[sumargræn jurt|sumargrænir skógar]] sem ná langt inn í land. [[Appalachiafjöll]]in skilja austurstöndina frá [[Vötnin miklu|Vötnunum miklu]] og gresjunum í Miðvestrinu. [[Mississippifljót|Mississippi-]] og [[Missourifljót]] mynda saman fjórða lengsta fljótakerfi heims en þau renna að mestu frá norðri til suðurs í gegn um mitt landið. [[Slétturnar miklu]] teygja sig til vesturs þar til [[Klettafjöll]] taka við. Klettafjöllin eru fjallgarður sem nær suður til Nýju Mexíkó og stendur hæst í um 4.300 m (14.000 fet) í Colorado. Á vesturströndinni er að finna háa fjallgarða en einnig [[Eyðimörk|eyðimerkur]] á borð við [[Mojave-eyðimörkin]]a. Hæsti tindur Bandaríkjanna (og Norður-Ameríku) er [[Denali|Denali (McKinleyfjall)]] í Alaska en hann er 6.194 m (20.320 fet). Virk [[Eldfjall|eldfjöll]] er að finna bæði í Alaska og Hawaii. Í [[Yellowstone-þjóðgarðurinn|Yellowstone-þjóðgarðinum]] er gríðarstór megineldstöð sem er sú stærsta í Norður-Ameríku.

== Saga ==
{{Aðalgrein|Saga Bandaríkjanna}}
=== Forsaga og frumbyggjar ===
Fyrstu íbúar [[Norður-Ameríka|Norður-Ameríku]] komu frá [[Asía|Asíu]] fyrir um það bil 12 þúsund árum yfir [[Bering-landrúin|Bering-landbrúna]], þar sem nú er [[Beringssund]] á milli [[Síbería|Síberíu]] og [[Alaska]]. Áætlað er að á bilinu tvær til níu milljónir [[Frumbyggjar Ameríku|frumbyggja]] (indíána) hafi búið á því svæði sem nú er Bandaríkin, þegar [[Evrópa|Evrópubúar]] komu þangað fyrst. Evrópubúarnir báru með sér sjúkdóma á borð við [[bólusótt]], sem frumbyggjarnir höfðu ekki kynnst áður og höfðu enga mótstöðu gegn; þeim fækkaði því mjög upp frá því. Þróuðustu samfélög þessara frumbyggja var að finna meðal [[Anazasi]]-þjóðarinnar í suðvestri og Woodland-indíánanna, sem byggðu [[Cahokia]], borg sem stóð nálægt þeim stað þar sem nú er [[St. Louis]]; þar bjuggu 40.000 manns þegar mest var í kringum [[1200 f.Kr.]]

=== Landnám Evrópumanna ===
[[Landafundir norrænna manna|Norrænir menn]] komu til Norður-Ameríku í kringum árið [[1000 e.Kr.]] en þeir settust ekki að til frambúðar. Það var ekki fyrr en með leiðöngrum [[Kristófer Kólumbus|Kristófers Kólumbusar]] árið [[1492]] sem Evrópumenn fóru að senda þangað könnunarleiðangra og landnema.

Á [[16. öld|16.]] og [[17. öld]] settust [[Spánn|Spánverjar]] að í núverandi [[Suðvesturríki Bandaríkjanna|Suðvesturríkjum Bandaríkjanna]] og [[Flórída]] þar sem þeir stofnuðu borgirnar [[St. Augustine]] [[1565]] og [[Santa Fe]] (í núverandi [[New Mexico|Nýju-Mexíkó]]) árið [[1607]]. Fyrsta varanlega byggð [[England|Englendinga]] var [[Jamestown]] í [[Virginía (fylki)|Virginíu]], einnig árið 1607. Á næstu áratugum stofnuðu [[Holland|Hollendingar]] einnig nokkrar landnemabyggðir á austurströndinni, þar á meðal [[Nýja Amsterdam|Nýju Amsterdam]], sem seinna varð að [[New York-borg|New York]]. [[Svíþjóð|Svíar]] höfðu einnig hug á landnámi í Ameríku og stofnuðu [[Fort Christina]] árið [[1637]] en misstu þá byggð til Hollendinga [[1655]].

Þá hófst umfangsmikið landnám [[Bretland|Breta]] á austurströndinni. Landnemarnir voru að mestu látnir afskiptalausir af móðurlandinu fyrst um sinn eða fram að sigri Breta í [[Frakka- og indíánastríðið|Frakka- og indíánastríðinu]] en niðurstaða þess varð sú, að [[Frakkland|Frakkar]] gáfu eftir [[Kanada]] og svæðið í kringum [[Vötnin miklu]]. Þá fóru Bretar að innheimta skatta af 13 nýlendum sínum vestanhafs. Þetta þótti mörgum íbúum nýlendnanna ósanngjarnt þar sem þeim var neitað um að hafa málsvara í [[Breska þingið|breska þinginu]]. Spennan á milli Breta og landnemanna jókst þangað til að út braust stríð, [[Frelsisstríð Bandaríkjanna]], sem stóð frá [[1776]] til [[1783]].

=== Frá sjálfstæðisbaráttu til borgarastríðs ===
[[Mynd:Gilbert_Stuart_Williamstown_Portrait_of_George_Washington.jpg|thumb|right|[[George Washington]], fyrsti [[forseti Bandaríkjanna]].]]
Árið [[1776]] klufu hinar þrettán nýlendur sig frá Bretlandi og stofnuðu Bandaríkin, fyrsta [[sambandslýðveldi]] heimsins, með útgáfu [[Sjálfstæðisyfirlýsing Bandaríkjanna|Sjálfstæðisyfirlýsingar Bandaríkjanna]]. Upphaflega var um að ræða laustengt bandalag sjálfstæðra ríkja. Miklar deilur spruttu á milli þeirra sem vildu halda því þannig og þeirra sem vildu sjá sterkari alríkisstjórn. Hinir síðarnefndu höfðu sigur með [[Stjórnarskrá Bandaríkjanna]] sem tók gildi árið [[1789]].

Mikill skortur á vinnuafli háði hinu nýja landi frá upphafi og víða nýttu menn sér [[þrælahald]] innfluttra [[Afríka|Afríkubúa]] sem ódýrt vinnuafl, sérstaklega í suðurríkjunum. Um miðja [[19. öld]] hafði myndast djúp gjá á milli norðurs og suðurs hvað varðaði réttindi ríkja og útvíkkun þrælahalds. Norðurríkin voru mótfallin þrælahaldi en suðurríkin álitu það nauðsynlegt og vildu taka það upp á þeim svæðum sem ekki tilheyrðu neinu ríki enn. Ágreiningurinn leiddi að lokum til þess að sjö suðurríki sögðu sig úr Bandaríkjunum og stofnuðu [[Sambandsríki Ameríku]]. Þau ríki sem eftir voru innan Bandaríkjanna gátu ekki sætt sig við það og [[borgarastyrjöld]], hið svokallaða [[Bandaríska borgarastríðið|Þrælastríð]], braust út. Fjögur ríki til viðbótar gengu til liðs við Suðurríkin eftir að stríðið hófst. Meðan á því stóð gaf [[Abraham Lincoln]] út yfirlýsingu þess efnis að gefa skyldi öllum þrælum í Suðurríkjunum frelsi en því var ekki að fullu hrint í framkvæmd fyrr en eftir sigur norðanmanna [[1865]], upplausn Suðurríkjasambandsins og gildistöku þrettánda viðauka stjórnarskrárinnar. Borgarastríðið útkljáði þá spurningu hvort einstökum ríkjum væri heimilt að segja sig úr Bandaríkjunum og er það einnig álitið vera sá punktur í sögunni þar sem völd alríkisstjórnarinnar urðu víðtækari en völd fylkjanna.

=== Frá borgarastríði til nútímans ===
Á [[19. öld]] bættust mörg ný fylki við hin þrettán upphaflegu eftir því sem landið stækkaði til vesturs. Í byrjun 19. aldar börðust Bandaríkjamenn og Kanadabúar við Breta, fyrrverandi nýlenduherra sína, í [[Stríðið 1812|Stríðinu 1812]]. Þegar Texas var innlimað í Bandaríkin árið 1845 eftir að hafa verið sjálfstætt ríki í tíu ár, olli það ólgu á meðal ráðamanna í Mexíkó. Í kjölfarið brast á stríð á milli landanna sem stóð yfir frá 1846 til 1848. Þessu stríði lauk formlega með friðarsamningi, sem kenndur er við [[Guadalupe Hidalgo-friðarsamningarnir|Guadalupe Hidalgo]] og urðu mexíkósk stjórnvöld að afsala sér stórum hluta yfirráðasvæðis síns, nánar tiltekið ríkjunum í norðri. Þessi innlimun landsvæða í Bandaríkin, hin svokölluðu Suðvesturríki, eru [[Kalifornía]], [[Nevada]] og [[Utah]] auk stórra landsvæða sem falla undir [[Nýja Mexíkó|Nýju Mexíkó]], [[Colorado]], [[Arizona]] og [[Wyoming]]. Vaxandi fólksfjöldi í austrinu og sívaxandi straumur innflytjenda frá Evrópu hvatti landnema til þess að leita vestur og ryðja hinum amerísku indíánum úr vegi í leiðinni. Á sumum svæðum hafði fjöldi þeirra dregist mjög saman vegna sjúkdóma en á öðrum svæðum voru þeir fluttir til með valdi. Útþensla Bandaríkjanna átti sér ekki aðeins stað á meginlandi Norður-Ameríku heldur komust þau yfir [[Púertó Ríkó]], [[Gvam]] og [[Filippseyjar]] með sigri í [[Spænsk-bandaríska stríðið|Spænsk-bandaríska stríðinu]]. Filipseyjar hlutu sjálfstæði árið [[1946]].

[[Mynd:Macintosh_classic.jpg|thumb|right|[[Einkatölva]]n var fundin upp í Bandaríkjunum.]]
Á þessu tímabili urðu Bandaríkin einnig leiðandi [[iðnvæðing|iðnveldi]] í heiminum. En í kjölfar [[iðnbyltingin|iðnbyltingarinnar]] hafði [[England]] verið stærsta iðnveldið. Sú þróun hélt áfram á [[20. öldin]]ni, árið 1914, við upphaf [[fyrri heimsstyrjöldin|fyrri heimsstyrjaldarinnar]] var [[efnahagur Bandaríkjanna]] sá stærsti í heiminum og átti enn eftir að vaxa. Þar var gnægt [[náttúruauðlind]]a, [[fjárfesting]] í atvinnulífinu var mikil, [[fólksfjölgun]] var mikil vegna [[Vesturferðir|Vesturferða]], og [[framleiðni]] einnig mikil. Mestur iðnaður var í Norð-Austurhluta Bandaríkjanna en í Suðurhlutanum var landbúnaður meira áberandi. Bandaríkin urðu á þessum tíma vagga nýsköpunar og tækniþróunar; [[sími]]nn, [[sjónvarp]]ið, [[tölva]]n, [[internet]]ið, [[kjarnorka]], [[flugvél]]in og [[geimferðir]] eru allt tækninýjungar sem voru fundnar upp eða verulega endurbættar í Bandaríkjunum.

[[Kreppan mikla]] reið yfir Bandaríkin á árunum [[1929]] til [[1941]] og var mikið áfall. Að auki tók landið þátt í bæði [[Fyrri heimsstyrjöldin|fyrri]] og [[seinni heimsstyrjöldin]]ni með [[Bandamenn|Bandamönnum]] í bæði skiptin. Í seinna stríðinu urðu Bandaríkin fyrsta og eina þjóðin til þess að hafa beitt [[kjarnorkuvopn]]um í stríði. Eftir stríðið stóðu Bandaríkin og [[Sovétríkin]] eftir sem einu [[risaveldi]] heimsins og háðu hið hugmyndafræðilega „[[Kalda stríðið|Kalda stríð]]“ og skiptu heiminum niður í áhrifasvæði. Í [[Víetnamstríðið|Víetnam]] og [[Kóreustríðið|Kóreu]] voru þó háð „heit stríð“ á sömu forsendu — að berjast gegn útbreiðslu [[Kommúnismi|kommúnisma]].

Eftir fall Sovétríkjanna stóðu Bandaríkin eftir sem eina risaveldi heimsins með efnahagslega og hernaðarlega yfirburði. Síðan þá hafa þau verið virk í hernaðarinnrásum og [[Friðargæsla|friðargæslu]] um víða veröld, þar á meðal í [[Kósóvó]], [[Haítí]], [[Sómalía|Sómalíu]] og [[Líbería|Líberíu]] og í [[Persaflóastríðið 1991|Persaflóastríðinu 1991]]. Eftir [[Hryðjuverkin 11. september 2001|árásirnar]] á [[World Trade Center]] og [[Pentagon]] þann [[11. september]] árið [[2001]] var hrundið af stað svokölluðu „[[Stríðið gegn hryðjuverkum|stríði gegn hryðjuverkum]]“ en á grundvelli þess var ráðist inn í [[Afganistan]] og [[Írak]].

== Skipting í stjórnsýsluumdæmi ==
{{aðalgrein|Fylki Bandaríkjanna}}

Ríki Bandaríkjanna eru:
{|width=100%
|-valign=top
|width=25%|
* [[Alabama]]
* [[Alaska]]
* [[Arizona]]
* [[Arkansas]]
* [[Colorado]]
* [[Connecticut]]
* [[Delaware (fylki)|Delaware]]
* [[Flórída]]
* [[Georgía (fylki BNA)|Georgía]]
* [[Hawaii]]
* [[Idaho]]
* [[Illinois]]
* [[Indiana fylki|Indiana]]
|width=25%|
* [[Iowa]]
* [[Kalifornía]]
* [[Kansas]]
* [[Kentucky]]
* [[Louisiana]]
* [[Maine]]
* [[Maryland]]
* [[Massachusetts]]
* [[Michigan]]
* [[Minnesota]]
* [[Mississippi (fylki)|Mississippi]]
* [[Missouri]]
* [[Montana]]
|width=25%|
* [[Nebraska]]
* [[Nevada]]
* [[New Hampshire]]
* [[New Jersey]]
* [[New Mexico]]
* [[New York fylki|New York]]
* [[Norður-Karólína]]
* [[Norður-Dakóta]]
* [[Ohio]]
* [[Oklahoma]]
* [[Oregon]]
* [[Pennsylvanía]]
|width=25%|
* [[Rhode Island]]
* [[Suður-Karólína]]
* [[Suður-Dakóta]]
* [[Tennessee]]
* [[Texas]]
* [[Utah]]
* [[Vermont]]
* [[Vestur-Virginía]]
* [[Virginía (fylki)|Virginía]]
* [[Washington (fylki)|Washington]]
* [[Wisconsin]]
* [[Wyoming]]
|}

== Lýðfræði ==
{| class="infobox" style="text-align:center; width:97%; margin-right:10px; font-size:90%"
! align=center style="background:#FF9999;" colspan="9"| Stærstu borgir Bandaríkjanna
|- 
! align=center style="background:#f5f5f5;" | [[Listi yfir stærstu borgir Bandaríkjanna|Sæti]]
! align=center style="background:#f5f5f5;" | Borg
! align=center style="background:#f5f5f5;" | Fylki
! align=center style="background:#f5f5f5;" | Íbúafjöldi
! align=center style="background:#f5f5f5;" | Stórborgarsvæði
! align=center style="background:#f5f5f5;" | Íbúafjöldi
! align=center style="background:#f5f5f5;" | Svæði
! align=center style="background:#f5f5f5;" | 
! rowspan=11 | {{location map start |Bandaríkin |float=right |width=350}}
{{location map marker |Bandaríkin |lat=40.716667 |long=-74 |label=<small>[[New York-borg|New York]] |position=right}}
{{location map marker |Bandaríkin |lat=34.05 |long=-118.25 |label= [[Los Angeles]] |position=top}}
{{location map marker |Bandaríkin |lat=41.836944 |long=-87.684444 |label= [[Chicago]] |position=bottom}}
{{location map marker |Bandaríkin |lat=29.762778 |long=-95.383056 |label= [[Houston]] |position=right}} 
{{location map marker |Bandaríkin |lat=33.448457 |long=-112.073844 |label= [[Phoenix, Arizona|Phoenix]] |position=right}}
{{location map marker |Bandaríkin |lat=39.953333 |long=-75.17 |label= [[Philadelphia]] |position=bottom}}
{{location map marker |Bandaríkin |lat=29.416667 |long=-98.5 |label= [[San Antonio]] |position=left}}
{{location map marker |Bandaríkin |lat=32.715 |long=-117.1625 |label= [[San Diego]] |position=bottom}}
{{location map marker |Bandaríkin |lat=32.782778 |long=-96.803889 |label= [[Dallas]] |position=top}}
{{location map marker |Bandaríkin |lat=37.335278 |long=-121.891944 |label= [[San Jose]]</small>|position=top}}
{{location map end |Bandaríkin |caption= 10 stærstu borgir Bandaríkjanna}}
|- 
| align=center style="background:#f0f0f0;" | 1 ||align=left | '''[[New York-borg]]''' || [[New York-fylki]] || 8.250.567 || 1 || 18.818.536 || Norðausturströndin
|-
| align=center style="background:#f0f0f0;" | 2 ||align=left | '''[[Los Angeles]]''' || [[Kalifornía]] || 3.849.378 || 2 || 12.950.129 || Vesturströndin 
|-
| align=center style="background:#f0f0f0;" | 3 ||align=left | '''[[Chicago]]''' || [[Illinois]] || 2.833.321 || 3 || 9.505.748 || Miðvesturríkin
|-
| align=center style="background:#f0f0f0;" | 4 ||align=left | '''[[Houston]]''' || [[Texas]] || 2.169.248 || 6 || 5.539.949 || Suðurríkin 
|-
| align=center style="background:#f0f0f0;" | 5 ||align=left | '''[[Phoenix, Arizona|Phoenix]]''' || [[Arizona]] || 1.512.986 || 13 || 4.039.182 || Vesturríkin 
|-
| align=center style="background:#f0f0f0;" | 6 ||align=left | '''[[Philadelphia]]''' || [[Pennsylvanía]] || 1.448.394 || 5 || 5.826.742 || Norðausturströndin
|-
| align=center style="background:#f0f0f0;" | 7 ||align=left | '''[[San Antonio]]''' || [[Texas]] || 1.296.682 || 29 || 1.942.217 || Suðurríkin 
|-
| align=center style="background:#f0f0f0;" | 8 ||align=left | '''[[San Diego]]''' || [[Kalifornía]] || 1.256.951 || 17 || 2.941.454 || Vesturströndin
|-
| align=center style="background:#f0f0f0;" | 9 ||align=left | '''[[Dallas]]''' || [[Texas]] || 1.232.940 || 4 || 6.003.967 || Suðurríkin
|-
| align=center style="background:#f0f0f0;" | 10 ||align=left | '''[[San Jose]]''' || [[Kalifornía]] || 929.936 || 30 || 1.787.123|| Vesturströndin
|-
| colspan="11" align=center style="background:#f5f5f5;" | Áætlun U.S. Census Bureau frá 2006
|}

== Saga innflytjenda í Bandaríkjunum ==
Bandaríkin eru mjög ungt land og í rauninni byggt á innflytendum. Fyrstu lög gegn ólöglegum innflytendum voru sett 1790. Þau bönnuðu innflytjendum af evrópskum uppruna að koma til landsins. Árið 1882 voru sett lög sem bönnuðu kínverska innflytendur. Þeim lögum var aflétt 1943 auk þess sem innflytjendur frá Evrópulöndum var leyft að koma.

== Tungumál ==
{{Aðalgrein|tungumál í Bandaríkjunum}}
{|class="infobox" style="font-size: 90%; border: 1px solid #999; float: right; margin-left: 1em; width: 200px;"
|- style="background:#f5f5f5;"
!colspan="2"|Tungumál (2007)<ref name="USCB Lang">{{cite web | url = http://www.census.gov/compendia/statab/2010/tables/10s0053.pdf | publisher = U.S. Census Bureau | work = Statistical Abstract of the United States 2010 | title = Table 53—Languages Spoken at Home by Language: 2007 | accessdate = 21. september | accessyear = 2009}}</ref>
|-
|[[Enska]] (''einungis'')||style="text-align: center;"|225,5 milljónir
|-
|[[Spænska]], þar með talin [[spænsk kreólamál]]||style="text-align: center;"|34,5 milljónir
|-
|[[Kínverska]]||style="text-align: center;"|2,5 milljónir
|-
|[[Franska]], þar með talin [[frönsk kreólamál]]||style="text-align: center;"|2,0 milljónir
|-
|[[Tagalog tungumál]]||style="text-align: center;"|1,5 milljónir
|-
|[[Víetnamska]]||style="text-align: center;"|1,2 milljónir
|-
|[[Þýska]]||style="text-align: center;"|1,1 milljónir
|-
|[[Kóreska]]||style="text-align: center;"|1,1 milljónir
|}

[[Amerísk enska|Enska]] er í raun opinbert tungumál Bandaríkjanna, enda þótt ekkert opinbert mál sé skilgreint í alríkislögum. Samt gera sum lög, þar á meðal lög um veitingu ríkisborgararéttar, ráð fyrir ensku sem tungumáli landsins. Árið 2007 töluðu um 226 milljónir eða 80% landsmanna fimm ára og eldri einungis ensku heima hjá sér. Um 12% landsmanna tala [[Spænska|spænsku]] heima hjá sér en spænska er næstalgengasta tungumálið í Bandaríkjunum og algengasta annað mál sem kennt er í skólum.<ref>{{cite web | url = http://www.adfl.org/resources/enrollments.pdf | title = Foreign Language Enrollments in United States Institutions of Higher Learning | date = haust 2002 | publisher = MLA | accessdate = 16. október | accessyear = 2006}}</ref> Sumir Bandaríkjamenn vilja að enska verði gerð að opinberu máli landsins með lögum, eins og er raunin í 28 ríkjum.<ref>{{cite web | author = Jody Feder | url = http://www.ilw.com/immigrationdaily/news/2007,0515-crs.pdf | title = English as the Official Language of the United States—Legal Background and Analysis of Legislation in the 110th Congress | date = 25. janúar 2007 | publisher = Ilw.com (Congressional Research Service) | accessdate = 19. júní | accessyear = 2007}}</ref> Á [[Hawaii]] eru bæði [[hawaiska]] og enska skilgreind sem opinber tungumál í lögum ríkisins.<ref>{{cite web | url = http://www.hawaii.gov/lrb/con/conart15.html | title = The Constitution of the State of Hawaii, Article XV, Section 4 | publisher = Hawaii Legislative Reference Bureau | date= 7. nóvember 1978 | accessdate = 19. júní | accessyear = 2007}}</ref>

Í [[New Mexico]] er ekkert opinbert tungumál skilgreint en lög kveða á um notkun bæði ensku og spænsku. Í [[Louisiana]] er því eins farið með ensku og frönsku.<ref>{{cite book | author = Susan J. Dicker | title = Languages in America: A Pluralist View | year = 2003 | pages = 216, 220–25 | location = Clevedon, UK | publisher = Multilingual Matters}}</ref> Í sumum öðrum ríkjum, svo sem [[Kalifornía|Kaliforníu]] kveða lög á um að ákveðin opinber skjöl verði að vera tiltæk á spænsku auk ensku, þar á meðal skjöl er varða dómstóla.<ref>{{cite web | url = http://www.leginfo.ca.gov/cgi-bin/displaycode?section=ccp&group=00001-01000&file=412.10-412.30 | title = California Code of Civil Procedure, Section 412.20(6) | publisher = Legislative Counsel, State of California | accessdate = 17. desember | accessyear = 2007}} {{cite web | url = http://www.courtinfo.ca.gov/forms/allforms.htm | title = California Judicial Council Forms | publisher = Judicial Council, State of California | accessdate = 17. desember | accessyear = 2007}}</ref> Sum svæði viðurkenna stöðu tungumála innfæddra auk ensku: [[Samóamál]] og [[kamorrómál]] eru viðurkennd á Bandarísku Samóaeyjum og í Guam; Spænska er opinbert mál á [[Puerto Rico]].

== Menntun ==
{{Aðalgrein|Menntun í Bandaríkjunum}}
[[Mynd:Columbia_University_-_Low_Memorial_Library-D.JPG|thumb|left|Low Memorial-bókasafnið í [[Columbia-háskóli|Columbia-háskóla]].]]
Bæði ríki og sveitarfélög reka almenningsskóla í Bandaríkjunum en [[menntamálaráðuneyti Bandaríkjanna]] setur skólahaldi reglur og styrkir starfsemina. Í flestum ríkjum er skólaskylda frá sex eða sjö ára aldri til átján ára aldurs en þá líkur menntaskóla (e. high school) að tólfta bekk loknum. Í sumum ríkjum geta nemendur lokið menntaskóla sextán eða sautján ára gamlir. Um 12% barna ganga í einkaskóla og rétt rúmlega 2% barna hljóta menntun sína heima fyrir. Um 84,6% Bandaríkjamanna hafa lokið stúdentsprófi um 25 ára aldur.

Fjölmargir [[Háskóli|háskólar]] eru starfræktir í Bandaríkjunum, bæði ríkisreknir og einkareknir, auk [[alþýðuháskóli|alþýðuháskóla]]. Um 52,6% Bandaríkjamanna hafa stundað nám á háskólastigi og 27,2% ljúka [[B.A.-gráða|B.A.-gráðu]] (eða annarri sambærilegri gráðu í grunnnámi). Um 9,6% Bandaríkjamanna hafa lokið framhaldsnámi á háskólastigi.

Margir af [[Akademísk röðun háskóla|fremstu háskólum heims]] eru í Bandaríkjunum, þar á meðal [[Harvard-háskóli|Harvard]], [[Princeton-háskóli|Princeton]], [[Yale-háskóli|Yale]], [[Stanford-háskóli|Stanford]], [[Columbia-háskóli|Columbia]], [[Cornell-háskóli|Cornell]], [[Brown-háskóli|Brown]], [[Pennsylvaníuháskóli]], [[Chicago-háskóli]], [[Tækniháskólinn í Massachusetts|MIT]] og [[Tækniháskólinn í Kaliforníu|Caltech]].

[[Læsi]] í Bandaríkjunum er talið vera 99%. [[Sameinuðu þjóðirnar]] gefa Bandaríkjunum einkunnina 0,97 á menntakvarða og eru Bandaríkin því í tólfta sæti.<ref>{{cite web|title=Human Development Indicators|year=2005|publisher=United Nations Development Programme, Human Development Reports|accessdate = 14. janúar|accessyear = 2008|url=http://hdr.undp.org/reports/global/2005/pdf/HDR05_HDI.pdf}}</ref>

== Menning ==
{{Aðalgrein|Bandarísk menning}}

=== Bandarískar bókmenntir ===
[[Mynd:Walt Whitman - George Collins Cox.jpg|thumb|right|Bandaríski rithöfundurinn og skáldið Walt Whitman árið 1887.]]
{{Aðalgrein|Bandarískar bókmenntir}}
Á [[18. öldin|18. öld]] og snemma á [[19. öldin]]ni voru bandarískar bókmenntir undir miklum áhrifum frá evrópskum bókmenntum. Rithöfundar á borð við [[Nathaniel Hawthorne]], [[Edgar Allan Poe]] og [[Henry David Thoreau]] skópu sérstakt yfirbragð og tón bandarískra bókmennta um miðja 19. öld. Rithöfundurinn [[Mark Twain]] og skáldið [[Walt Whitman]] voru áhrifamiklir á síðari hluta 19. aldar. [[Emily Dickinson]] er nú álitin mikilvægt skáld enda þótt hún væri flestum ókunn í lifanda lífi. Nokkur ritverk eru öðrum fremur talin einkenna bandaríska menningu en það eru saga [[Herman Melville|Hermans Melville]], ''[[Moby-Dick]]'' (1851), ''[[Ævintýrir Stikilsberja-Finns]]'' (1885) eftir Mark Twain og ''[[Hinn mikli Gatsby]]'' (1925) eftir [[F. Scott Fitzgerald]].

Ellefu bandarískir borgarar hafa hlotið [[bókmenntaverðlaun Nóbels]], síðast [[Toni Morrison]] árið 1993. [[William Faulkner]] og [[Ernest Hemingway]] eru gjarnan taldir meðal áhrifamestu höfunda 20. aldar. Vinsælar bókmenntagreinar eins og [[Vestri|vestrar]] og [[krimmi|krimmar]] urðu til í Bandaríkjunum.

=== Bandarísk heimspeki ===
{{Aðalgrein|Bandarísk heimspeki}}
[[Mynd:Hilary_Putnam.jpg|thumb|right|Bandaríski heimspekingurinn [[Hilary Putnam]]]]
Henry David Thoreau og [[Ralph Waldo Emerson]] voru frumkvölar bandarískrar heimspeki á [[Heimspeki 19. aldar|19. öld]]. Á síðari hluta 19. aldar og í upphafi þeirrar [[Heimspeki 20. aldar|20.]] varð [[gagnhyggja]] til hjá heimspekingum á borð við [[Charles Sanders Peirce]], [[William James]] og [[John Dewey]]. Á 20. öld voru bandarískir heimspekingar áfram undir miklum áhrifum frá gagnhyggjunni en urðu einnig fyrir miklum áhrifum frá [[rökgreiningarheimspeki]]nni frá Evrópu, ekki síst á fjórða áratug aldarinnar þegar margir af helstu heimspekingum Evrópu flúðu [[Seinni heimsstyrjöldin|stríðið]]. Meðal merkra bandarískra heimspekinga 20. aldar má nefna [[Willard Van Orman Quine|W.V.O. Quine]], [[Hilary Putnam]], [[Wilfrid Sellars]], [[Nelson Goodman]], [[Donald Davidson]], [[Richard Rorty]], [[Saul Kripke]] og [[John Searle]]. Bandaríski málvísindamaðurinn [[Noam Chomsky]] hefur einnig látið að sér kveða. Segja má að [[John Rawls]] hafi einn síns liðs vakið [[stjórnmálaheimspeki]] af værum blundi þegar bók hans ''[[Kenning um réttlæti]]'' kom út árið 1971. Í kjölfarið fylgdi [[Robert Nozick]] og fjöldi annarra stjórnmálaheimspekinga.

=== Bandarísk matarmenning ===
{{Aðalgrein|Bandarísk matarmenning}}
Deep-dish [[pizza]] var fundin upp í [[Chicago]], [[Illinois]] og dreifðist þaðan um heiminn. Hún er til í ýmsum formum, sem dæmi má nefna afbrigði frá [[Alaska]] þar sem elgskjöt er haft sem álegg. Ítölsk pylsa er algengt álegg á pizzur í Bandaríkjunum en fæst ekki á [[Ísland]]i.

[[BBQ-sósa]] er önnur vel þekkt bandarísk uppfinning og er í miklu uppáhaldi hjá fólki víðs vegar um heiminn. BBQ-sósa er mjög vinsæl með [[Grillmatur|grillmat]] en mikið er borðað af honum í Suðurríkjum Bandaríkjanna.

[[Coca Cola]] var fundið upp árið 1886 af [[Dr. John Stith Pemberton]], lyfjafræðingi frá [[Atlanta]] í [[Georgía (fylki BNA)|Georgíu]].

Matreiðsluaðferðir Bandaríkjanna eru samanbanda frá Frakklandi, Afríku og innfæddum Indíánum. Grasker einkenna mið- og norðurríki Bandaríkjanna, skelfiskur við Mexíkóflóa og nautasteikur eru helst þekktar í Texas.<ref>{{cite web|url=http://www.noatun.is/Heimsins-eldhus/Bandarisk-matargerd|title=Bandarísk matargerð|work=Nóatún|accessdate=18. september|accessyear = 2010}}</ref> Til viðbótar við þessa flóru eiga borgir Bandaríkjanna heilu hverfin sem bjóða upp á matarmenningu frá ýmsum heimshornum. Hinum stóru skömmtum landsins, og vinsældum skyndibitafæðu hefur oft verið kennt um offitu landans.<ref>{{cite web|url=http://www.bb.is/Pages/26?NewsID=18186|title=Bandaríkjamenn velja skyndibitann fram yfir hollustuna|work=Bæjarins Besta, fréttavefur|accessdate=18. september|accessyear = 2010}}</ref>

== Efnahagur ==
Efnahagur Bandaríkjanna er stærsta efnahagskerfi nokkurs [[þjóðríki]]s. Áætluð [[verg landsframleiðsla]] fyrir árið 2010 var um 14,7 billjón [[bandaríkjadalur|bandaríkjadala]]. Bandaríkin eru hins vegar ákaflega skuldsett og hafa fjárlögin ávallt gert ráð fyrir gífurlegum hallarekstri.<ref>[http://www.ruv.is/frett/reyna-ad-semja-um-skuldathakid Reyna að semja um skuldaþakið]</ref>

== Tengt efni ==
* [[Listi yfir stærstu borgir Bandaríkjanna]]

== Tilvísanir ==
<div class="references-small">{{reflist}}</div> 

== Heimildir ==
* {{wpheimild|tungumál = en|titill = United States|mánuðurskoðað = 18. september|árskoðað = 2010}}

== Tenglar ==
{{Commonscat|United States|Bandaríkjunum}}

=== Heimasíður Bandaríkjastjórnar ===
* [http://www.usa.gov USA.gov], opinber heimasíða bandaríska stjórnkerfisins
* [http://www.house.gov/ United States House of Representatives], opinber heimasíða fulltrúadeildar Bandaríkjaþings
* [http://www.senate.gov/ United States Senate], opinber heimasíða öldungaráðsdeildar Bandaríkjaþings
* [http://www.supremecourtus.gov/ Supreme Court of the United States], opinber heimasíða hæstaréttar Bandaríkjanna
* [http://www.whitehouse.gov/ The White House], opinber heimasíða Hvíta hússins

=== Upplýsingasíður ===
* [http://tonto.eia.doe.gov/state/ Energy Information Administration], opinber upplýsingasíða um orkunotkun Bandaríkjanna
* [http://usinfo.state.gov/infousa/index.html InfoUSA], alhliða upplýsingasíða um Bandaríkin
* [http://www.census.gov/ United States Census Bureau]
* [http://www.ers.usda.gov/statefacts/ United States Department of Agriculture: State Fact Sheets]
* [http://www.teacheroz.com/states.htm The 50 States of the U.S.A.]

=== Ýmsir tenglar ===
* [http://timarit.is/view_page_init.jsp?pageId=3872378 „Bandaríki Norður-Ameríku“; grein í ''Tímanum'' 1976]
* {{Vísindavefurinn|3028|Hvað heita öll fylki Bandaríkjanna?}}
* {{Vísindavefurinn|2581|Hvað eru Bandaríkin stór að flatarmáli?}}
* {{Vísindavefurinn|1055|Hve margir hafa forsetar Bandaríkjanna verið og hvað hétu þeir?}}
* {{Vísindavefurinn|4383|Hvert er vald varaforseta Bandaríkjanna, innan bandaríska stjórnsýslukerfisins?}}
* {{Vísindavefurinn|4858|Ef maður fæðist í Bandaríkjunum fær maður þá sjálfkrafa bandarískan ríkisborgararétt?}}
* {{Vísindavefurinn|54689|Hversu margir búa í Bandaríkjunum?}}
* {{Vísindavefurinn|1336|Af hverju eru Bandaríki Norður-Ameríku svona máttug?}}
* {{Vísindavefurinn|2848|Hvað getið þið sagt mér um frelsisstríð Bandaríkjanna?}}
* {{Vísindavefurinn|2467|Hvað borguðu Bandaríkjamenn fyrir Alaska þegar þeir keyptu það?}}

{{Norður-Ameríka}}
{{Bandaríkin}}
{{APEC}}
{{Efnahags- og framfarastofnunin}}
{{G-20}}
{{Atlantshafsbandalagið}}
{{Fríverslunarsamningur Norður-Ameríku}}

[[Flokkur:Bandaríkin| ]]
[[Flokkur:Stofnað 1776]]
[[Flokkur:Norður-Ameríkulönd]]
