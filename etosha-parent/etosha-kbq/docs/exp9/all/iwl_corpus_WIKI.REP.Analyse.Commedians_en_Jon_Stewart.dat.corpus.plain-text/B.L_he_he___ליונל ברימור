[[קובץ:Lionel Barrymore & Irene Fenwick.jpg|שמאל|ממוזער|200px|עם אירן פנוויק]]
[[קובץ:Lionel Barrymore.gif|שמאל|ממוזער|200px|תוכנית רדיו מ-1947]]
'''ליונל הרברט בליית' ברימור''' (ב[[אנגלית]]: ''' Lionel Herbert Blythe Barrymore'''{{כ}}; [[12 באפריל]] [[1878]] - [[15 בנובמבר]] [[1954]]) היה [[שחקן תיאטרון]], [[שחקן קולנוע]] ו[[במאי קולנוע]] והופיע גם כשחקן ב[[תסכית]]י [[רדיו]]. הוא זכה ב[[פרס אוסקר לשחקן הטוב ביותר]] ב-[[1931]] על תפקידו ב[[סרט קולנוע|סרט]] "נפש חופשיה". הוא אחי-סבה של השחקנית [[דרו ברימור]].

==תולדות חייו==
ברימור נולד ב[[פנסילבניה]] למשפחה [[נצרות קתולית|קתולית]]. בשנות ה-90 של [[המאה ה-19]] שיחק על במות [[תיאטראות ברודוויי|ברודוויי]] עם אחיו, [[אתל ברימור|את'ל]] וג'ון ודודו, ג'ון דרו ג'וניור בהצגות ומופעי [[וודוויל]]. ב-[[1904]] נשא לאישה את השחקנית דוריס רסקין (Doris Rankin; {{כ}} [[1888]] - [[1946]]), שאחותה הבכירה הייתה נשואה לדודו. הם היו נשואים עד [[גירושין|גירושיהם]] ב-[[1923]].

את קריירת המשחק בסרטים החל ברימור ב-[[1911]] בסרטיו של [[ד.וו גריפית']] "הקרב" ([[1911]]), "כובע ניו-יורקי" ([[1912]]) ו"שלושה חברים" ([[1913]]). הוא גם [[במאי קולנוע|ביים]] [[סרט אילם|סרטים אילמים]], הסרט האילם האחרון שהפיק אולפן מטרו (לימים חלק מ-MGM, [[מטרו גולדווין מאייר]]) ב-[[1917]], "Life's Whirlpool", בוים על ידי ברימור בכיכובה של אחותו את'ל. כך יצר ברימור קשר חברי עם [[לואיס מאייר]] שהיה בכיר ב"מטרו". לאחר מכן חלה ברימור קשות ב[[שפעת ספרדית]] והחלים.

ב-[[1924]] הופיע בסרטו של גריפית' "אמריקה" וב-[[1928]] הופיע פעם אחרונה עבור גריפית' בסרט "תופי האהבה".
ב-1924 נשא לאישה את אירן פנוויק (Irene Fenwick), שתהיה אשתו עד מותה בגיל 49 ב-[[1936]]. מאז [[1926]] עבר ברימור כמעט אך ורק עבור אולפני MGM ב[[הוליווד]]. לצדו שיחקו כמה מכוכבות התקופה כ[[ג'ין הארלו]], [[גלוריה סוונסון]] ו[[גרטה גרבו]]. הוא נודע במיוחד בזכותו קולו, שעבר היטב במערכות ההקלטה של התקופה.

במסגרת MGM ברימור גם ביים סרטים ואף היה מועמד ל[[פרס אוסקר לבמאי הטוב ביותר]] ב-[[1930]] על "מאדאם X". שנה לאחר מכן זכה בפרס אוסקר לשחקן הטוב ביותר על תפקידו בסרט "נפש חופשייה". ב[[שנות ה-30 של המאה ה-20|שנות השלושים]] ו[[שנות ה-40 של המאה ה-20|הארבעים]] שיחק במגוון סרטים בהם גילם דמויות נבלים כ[[רספוטין]] (בסרט בשם זה מ-[[1932]] בו הופיעו גם אחיו ג'ון ואת'ל) ודמותו של אוליבר ג'ורדן בסרט "ארוחת ערב בשמונה" ([[1933]], לצד ג'ין הארלו ו[[מארי דרסלר]] ובהשתתפות אחיו ג'ון). אולם רוב תפקידיו היו של איש מבוגר וחביב כגון בסרט על פי [[אי התעלומות]] ([[1929]]), "גראנד הוטל" ([[1932]], לצד גרטה גרבו), [[הן לא תקחהו עמך]] ([[1938]]) ו[[קי לארגו (סרט)|קי לארגו]] ([[1948]], עם [[לורן באקול]]). כן שיחק את ד"ר גילספי בסדרת הסרטים "ד"ר קילדר" ואת השופט חמור-הסבר ג'יימס ק. הארדי בסדרת סרטי "הארדי גארדי" בכיכובו של השחקן-הילד [[מיקי רוני]], שגילם את בנו. תפקידו הבולט ביותר מתקופה זו הוא הנבל הנרי פוטר בסרט "[[אלו חיים נפלאים]]" מ-[[1946]], בבימוי של [[פרנק קפרה]] ובכיכובו של [[ג'יימס סטיוארט]].

בשנות הארבעים החל ברימור להופיע גם בתסכיתי רדיו. הוא הופיע בסדרת "ראש העיר" (Mayor of the Town) ששודרה ב-[[CBS]] ו-[[NBC]] בין [[1942]] ל-[[1949]].

ברימור נפטר מ[[אוטם שריר הלב|התקף לב]]. על שמו נטבע כוכב ב[[שדרת הכוכבים של הוליווד]].

==לקריאה נוספת==
<div style="direction: ltr;">
* Lionel Barrymore & Cameron Shipp, '''We Barrymores. The life story of a fabulous member of a fabulous family''', 1952
</div>

==קישורים חיצוניים==
{{ויקישיתוף בשורה}}

* {{imdb name|id=0000859|name=ליונל ברימור}}
* [http://www.allmovie.com/artist/4295 ליונל ברימור באתר Allmovies] {{אנגלית}}
* [http://digitalgallery.nypl.org/nypldigital/dgkeysearchresult.cfm?parent_id=141539&word= גלריית תמונות] {{אנגלית}}
* [http://film.virtual-history.com/persondetail.php?personid=909 גלריית תמונות] {{אנגלית}}

{{פרס אוסקר לשחקן הטוב ביותר}}
{{מנחי טקסי האוסקר}}
{{מיון רגיל:ברימור, ליונל}}
[[קטגוריה:שחקני קולנוע וטלוויזיה אמריקאים]]
[[קטגוריה:במאי קולנוע אמריקאים]]
[[קטגוריה:זוכי אוסקר: השחקן הטוב]]
[[קטגוריה:שחקני ראינוע]]
[[קטגוריה:אישים שהונצחו בשדרת הכוכבים של הוליווד: קולנוע]]
[[קטגוריה:אישים שהונצחו בשדרת הכוכבים של הוליווד: רדיו]]
