'''ג'וזף לאו מנקייביץ'''' ([[אנגלית]]: '''Joseph L. Mankiewicz'''{{כ}}; [[11 בפברואר]] [[1909]] - [[5 בפברואר]] [[1993]]) היה [[תסריטאי]], [[במאי קולנוע|במאי]] ו[[מפיק קולנוע|מפיק]] [[יהדות ארצות הברית|יהודי]]-[[אמריקאי]], זוכה ארבעה [[אוסקר|פרסי אוסקר]].

==ביוגרפיה==
נולד במזרח [[פנסילבניה]] לזוג [[מהגר]]ים יהודים מ[[יהדות גרמניה|גרמניה]]. כילד עבר עם משפחתו להתגורר בעיר [[ניו יורק]]. למד ב[[אוניברסיטת קולומביה]]. למשך תקופה עבד ככתב זר מטעם העיתון "Chicago Tribune", טרם כניסתו לתעשיית הקולנוע ההוליוודית. ב-[[1922]] הוא החל לעבוד ככותב כותרות לסרטי [[ראינוע]] ואחר כך היה לתסריטאי מן המניין. במשך חמישה עשורים כתב תסריטים ל-47 סרטים, ובהם חמישה שהיו מועמדים לאוסקר. משנת [[1936]] החל גם להפיק סרטים הוליוודים נוסחתיים שהירבו להופיע בהם [[ג'ואן קרופורד]] ו[[ג'יימס סטיוארט]]. בין הסרטים הבולטים שהפיק נמנים: "זעם" של [[פריץ לאנג]], "A Christmas Carol", "[[סיפור פילדלפיה]]", עליו היה מועמד לאוסקר כמפיק, ובנוסף כתב את התסריט, "[[אשת השנה]]" ו"המפתחות לגן עדן", על פי הרומן של [[א. ג'. קרונין]]. 

משנת [[1946]] החל גם לביים סרטים. סרטו החשוב הראשון כבמאי היה "מכתב לשלוש נשים", עם [[קירק דאגלס]], עליו זכה בשני פרסי אוסקר: בימוי ותסריט מעובד. בשנת [[1950]] ביים [[סרט אפל]] בשם "באין מוצא", בו כיכב [[סידני פואטייה]] בהופעה קולנועית ראשונה. באותה השנה ביים את סרטו הידוע מכל, "הכל אודות חווה", אשר כתב לו גם את התסריט. הסרט, בכיכובה של [[בטי דייוויס]], זכה בשישה פרסי אוסקר לרבות [[פרס אוסקר לסרט הטוב ביותר|פרס האוסקר לסרט הטוב ביותר]] (וגם שניים למנקייביץ' עצמו : תסריט ובימוי), והיה זה גם הסרט היחידי עד ל"[[טיטניק (סרט, 1997)|טיטניק]]" שקיבל 14 מועמדויות לפרס האוסקר, ביניהן חמש מועמדויות לקטגוריית המשחק.

לאחר מכן ביים את [[סרט ריגול|סרט הריגול]] "חמש אצבעות", בכיכובו של [[ג'יימס מייסון (שחקן)|ג'יימס מייסון]], את הדרמה ההיסטורית "יוליוס קיסר" על פי המחזה של [[ויליאם שייקספיר]], בו גילם [[מרלון ברנדו]] את [[מרקוס אנטוניוס]] וקיבל מועמדות שלישית רצופה לפרס האוסקר. כמו כן ביים את הגרסה הקולנועית ל[[מחזמר]] "[[ברנשים וחתיכות]]", שקיבל פרס [[גלובוס הזהב]] לסרט הקומי\מוזיקלי, ואת הדרמה המלחמתית "האמריקני השקט", על פי ספרו של [[גרהם גרין]]. הוא המשיל לעבד לקולנוע יצירות קלאסיות כ"[[פתאום, בקיץ האחרון]]", על פי המחזה של [[טנסי ויליאמס]] והאפוס ההיסטורי "קלאופטרה", שהיה לסרט היקר ביותר בזמנו (44 מיליון דולרים) שהצליח רק במעט לכסות את כל הוצאותיו. סרטו האחרון כבמאי היה "Sleuth", שהתבסס על המחזה זוכה [[פרס הטוני]]. בסרט כיכבו [[לורנס אוליבייה]] ו[[מייקל קיין]].

אחיו [[הרמן מנקייביץ']] היה [[תסריטאי]] נודע.

==פרסי האוסקר==
* 5 מועמדויות לתסריט\תסריט מעובד: "סקיפי", "'''מכתב לשלוש נשים'''", "אין מוצא", "'''הכל אודות חווה'''" ו"The Barefoot Contessa".
* 4 מועמדויות לבימוי: "'''מכתב לשלוש נשים'''", "'''הכל אודות חווה'''", "חמש אצבעות" ו"Sleuth".
* מועמדות אחת לסרט הטוב ביותר: "סיפור פילדלפיה".

סך הכל: 12 שחקנים קיבלו מועמדות לפרס האוסקר בסרטים בבימויו של מנקייביץ', מתוך 48 מועמדויות. ארבעה מסרטיו היו מועמדים לסרט הטוב ביותר: "מכתב לשלוש נשים", "'''הכל אודות חווה'''", "יוליוס קיסר" ו"קלאופטרה".

==קישורים חיצוניים==
*{{imdb name|id=0000581|name=ג'וזף ל. מנקייביץ'}}
{{פרס אוסקר לבמאי הטוב ביותר}}
{{מנחי טקסי האוסקר}}

{{מיון רגיל:מנקייביץ', ג'וזף ל.}}

[[קטגוריה:במאי קולנוע אמריקאים]]
[[קטגוריה:במאי קולנוע יהודים אמריקאים]]
[[קטגוריה:תסריטאי קולנוע אמריקאים]]
[[קטגוריה:תסריטאי קולנוע יהודים]]
[[קטגוריה:זוכי אוסקר: הבמאי הטוב]]
[[קטגוריה:זוכי אוסקר: התסריט המעובד הטוב]]
[[קטגוריה:זוכי פרס אריה הזהב - מפעל חיים]]
[[קטגוריה:אישים שהונצחו בשדרת הכוכבים של הוליווד: קולנוע]]
