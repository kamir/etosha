{{אין תמונה|גבר}}
'''ירון פריד''' הוא [[עיתונאי]], [[סופר]], [[מתרגם]] ואיש [[תיאטרון]] [[ישראלי]].

==ביוגרפיה==
בנעוריו שימש ככתב נוער בעיתון "[[מעריב לנוער]]". חי שנים רבות ב[[לונדון]], שם השלים תואר שלישי בתיאטרון ב[[אוניברסיטת לונדון]] וכתב לעיתון "[[העיר]]" [[בעל טור|טור]] אישי פופולרי שנקרא "ירון, לונדון". כמו כן היה בעל טור בעיתונים "[[חדשות (עיתון)|חדשות]]" ו"[[כותרת ראשית]]".

בשנת [[1997]] פרסם את ה[[רומן]] "אמא שלך יודעת?", שהיה ל[[רב-מכר]].{{מקור}}

בשנת [[2000]] הופיע הספר "גלויות לונדוניות", שהיה אוסף מטוריו (שני הספרים הופיעו ב[[הוצאת משכל]]). 

בתיאטרון הישראלי תרגם וביים את "מצעד המלאכים" בתיאטרון [[בית ליסין]] ואת "תשעה אינדיאנים קטנים" ב[[סל"ה - הסטודיו לאמנויות התיאטרון מיסודו של יורם לוינשטיין|סטודיו למשחק של יורם לוינשטיין]], וכן כתב וביים את ה[[קברט]] ההיתולי "הבלונדיניות", שזכה לאהדת הקהל והביקורת. בסוף שנת 2008 עלה במסגרת [[פסטיבל תיאטרון קצר]] בצוותא מחזהו הקצר "מחכים לנינט", שאותו גם ביים, ושהוכתר כחביב הקהל בפסטיבל. בשנת 2009 עלה בתיאטרון הלאומי הבימה תרגומו למחזהו זוכה פרסי הפוליצר והטוני של [[טרייסי לטס]], "[[אוגוסט: מחוז אוסייג']]" {{אנ|August: Osage County}}. עבור תרגום זה היה מועמד לפרס התיאטרון בקטגוריית מתרגם השנה.{{מקור}}

בשנים האחרונות תרגם לעברית את כל רבי-המכר של [[הרלן קובן]], ו[[ספר]]ים רבים נוספים, בהם ספר אוטוביוגרפי של [[בוב דילן]] בשם "כרוניקות", ו"ארוכה הדרך למטה" מאת [[ניק הורנבי]] (שניהם ב[[הוצאת מודן]]).

לאחר ששימש כ[[מבקר אמנות|מבקר]] ה[[סרט קולנוע|סרט]]ים של ה[[עיתון]] "[[גלובס]]", התמנה ביוני 2008 למבקר הטלוויזיה של העיתון "הארץ".

==ספריו==
* '''אמא שלך יודעת?''', תל אביב: [[הוצאת משכל|משכל]], 1997.
* '''גלויות לונדוניות'''; עורכת הספר: ליקי אגינסקי; איורים: ענת גרוס עינהר, תל אביב: משכל, 2000.

==קישורים חיצוניים==
* {{הספרייה הלאומית|פריד, ירון}}

{{מיון רגיל:פריד, ירון}}
[[קטגוריה:סופרים ישראלים]]
[[קטגוריה:עיתונאים ישראלים]]
[[קטגוריה:סגל העיר]]
[[קטגוריה:סגל חדשות]]
[[קטגוריה:סגל הארץ]]
[[קטגוריה:מבקרי טלוויזיה ישראלים]]
[[קטגוריה:מתרגמים ישראלים]]
[[קטגוריה:מתרגמים מאנגלית לעברית]]
