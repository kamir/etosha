{{להשלים|כל הערך=כן}}
{{פירוש נוסף|נוכחי=מקצוע מורה}}
{{תקציר פורטל|חינוך}}

[[File:Normal_regreso_a_clases_de_estudiantes_choreros.jpg|thumb|250px|מורה מסייעת לאחת התלמידות בכיתה.]]
[[קובץ:Golovachevskiy_by_Venetsianov.jpeg|שמאל|ממוזער|180px]]
[[קובץ:Brack Vocabularius rerum.jpg|ממוזער|שמאל|180px|מורה ושני תלמידים, [[חיתוך עץ]] משנת [[1487]]]]
[[קובץ:Der_strenge_Dorflehrer.jpg|שמאל|ממוזער|250px|"מורי הכפר הקשוחים", המאה ה-19]]

'''מורה''' הוא אדם העוסק ב[[הוראה]]. המורה אחראי על ה[[למידה]] של [[תלמיד]]יו, כחלק מתהליך ה[[חינוך]]. 

לרוב המורה מועסק במסגרת [[כיתה (בית ספר)|כיתה]] של [[בית ספר]] השייך ל[[חינוך פורמלי]].

==תפקידי המורה==
מידת האחריות של המורה לחינוך ה[[דור]] הצעיר משתנה מ[[חברה]] לחברה ומתקופה לתקופה{{הערה|שם=אביב|יואב בן-דב, אילנה שמיר וזהבה כנען (2004). אביב חדש: האנציקלופדיה הישראלית לנוער. הוצאת אנציקלופדיה אביב בע"מ.}}.

המורה יכול ללמד חומר עיוני או כישורים טכניים או [[אמנות|אומנותיים]] במגוון של נושאים. 
כמו כן, למורה יש חלק פעיל בתהליך ה[[התפתחות חברתית|התפתחות החברתית]] וה[[חיברות]] של התלמיד. 
בעוד שה[[קשרים בין-אישיים|קשרים הבין אישיים]] הראשונים מתחילים בגיל ה[[ינקות]] במסגרת ה[[משפחה]]{{הערה|שם=פסיכוחברתי|Baron, R. A., and Byrne, D. (2000). Social psychology. Boston: Allyn and Bacon.}}, קשרים משמעותיים נוספים של ה[[ילדות|ילד]] עם אנשים [[בגרות|מבוגרים]] יכולים להיווצר מול דמויות חינוכיות כמו ה[[גננת]] והמורה{{הערה|שם=קולקינס|Calkins, Susan D. (Ed); Bell, Martha Ann (Ed), (2010). Child development at the intersection of emotion and cognition. Human brain development. Washington, DC, US: American Psychological Association.}}. 

אופי התייחסותו של מורה לכל תלמיד, וטכניקת הלימוד שהוא מיישם על תלמידיו השונים, הם משתנים לא קבועים, המושפעים מ[[אישיות]] המורה, השקפת עולמו החינוכית, סביבת הלימוד, הרקע החינוכי והחברתי של התלמידים, מטרות הלמידה של המורה והתלמיד, ודרישות המערכת החינוכית שבה המורה נמצא.

לצורך שמירה על מסגרת ה[[שיעור]] על המורה להקפיד על [[הצבת גבולות]] ברורה בכיתת הלימוד. 
כמו כן, על המורה לטפח ולעודד את ה[[הנעה|מוטיבציה]] ללמידה בקרב תלמידיו{{הערה|שם=נירופדגוגיה|1=[http://portal.macam.ac.il/ArticlePage.aspx?id=5506 יעל עדיני, אהוד נורי, אבי קרני ומעיין ורטמן, (2012). נירופדגוגיה: לא על המוטיבציה (האינדוידואלית) לבדה: מנגנוני למידה גמול ומוטיבציה במוח ובכיתה.] מתוך אתר מס"ע.}}.
כחלק מהתהליך ה[[מידענות|מידעני]], על המורה לוותר מידי פעם על תפקידו כמשנע מידע ולמלא תפקיד של מעורר [[סקרנות]] ומספק אתגרים. זאת כדי שיניע את תלמידיו לשאול שאלות שמעניינות אותם ולחפש תשובות לסוגיות הנגזרות ממצבים ש[[משמעות]]יים עבורם{{הערה|שם=חינוך למידענות|1=[http://meyda.education.gov.il/files/Tochniyot_Limudim/Portal/meydaanut.pdf משרד החינוך, האגף לתכנון ולפיתוח תוכניות לימודים (2009). מידענות] - מתווה לפיתוח תהליכים מידעניים במהלך הלמידה של תחומי הדעת להתנהלות לומדים בסביבה עתירת מידע.}}.

==סוגי מורים==

ב[[ישראל]] נהוגה ההבחנה בין "מחנך" לבין "מורה".
* '''מחנך''' הוא מורה שמוצמד לכיתה למשך מספר שנים ומטרתו להקנות לכיתה ערכים חינוכיים וכן לטפל בסוגיות חברתיות (הן פנים-כיתתיות והן כלל-ישראליות). המחנך מעביר כל שבוע "שעת חברה" או "שעת חינוך" בה הוא דן עם התלמידים בסוגיות ערכיות וכן מארגנים ביחד פעילויות חברתיות (כגון ועד כיתה, מסיבות כיתתיות ועוד). בדרך כלל, המחנך משמש בנוסף לתפקיד זה גם כמורה במקצוע בו התמחה.
* '''מורה''' הוא "מורה מקצועי" ותפקידו הוא להעביר לכיתה מקצוע מסוים. כל מורה מתמחה במספר מצומצם של מקצועות ומלמד רק בהם. מורים מקצועיים של כיתה מסוימת לרוב יתחלפו כל שנה, תלוי לפי ההקבצות והמגמות. למשל: מורה ל[[מתמטיקה]], מורה ל[[ביולוגיה]], מורה ל[[תנ"ך]], מורה ל[[לשון עברית|לשון]].

====מורים בעלי תפקידים נוספים====
במערכת החינוך ישנם מספר תפקידים ייחודיים אשר מצריכים הכשרה והתמחות נוספים. תפקידים אלו יכולים להתבצע בנוסף או במקום תפקידי המורה הרגילים.

* [[יועץ חינוכי]] - מורה שעוסק ב[[ייעוץ חינוכי]] ב[[מערכת החינוך]], ב[[בית ספר|בתי ספר]] או ב[[גן ילדים|גני ילדים]].

* '''מת"ל''' - מורה מעריך תפקודי למידה. מת"ל הוא מורה המלווה את המהלכים הפדגוגיים הקשורים לתלמידים מתקשים או בעלי [[לקויות למידה]]. המת"ל מוביל, במסגרת בית הספר, את הפעלת תוכנית אל"ה (איתור, אבחון, למידה והערכה){{הערה|[http://cms.education.gov.il/EducationCMS/Units/HighSchool/Pitoah/Ela/Ale.htm תוכנית אל"ה] באתר האינטרנט של [[משרד החינוך]]}}. התוכנית מופעלת בחלק מ[[חטיבת ביניים|חטיבות הביניים]], ומטרתה היא קידום ילדים בעלי לקויות למידה, ובניית תוכניות הוראה ייחודיות לצורכי תלמידים הזקוקים לסיוע לימודי במגוון מקצועות לימוד, בהם [[אנגלית]], [[גאוגרפיה]], [[לימודי אזרחות|אזרחות]] וכדומה. התוכנית היא חלק מתפיסה חינוכית של [[משרד החינוך]] המתייחסת לשונות ולמתן מענה לתלמידים בעלי צרכים מגוונים.

====אנשי הוראה מחוץ לבית הספר====
ישנם מספר אנשי מקצוע אשר עוסקים בהוראה מחוץ למוסדות בתי הספר. ברוב המקרים אנשים אלו לא עברו תהליך הכשרה פורמלי להוראה, כך שאין בידם תעודת הוראה מטעם [[משרד החינוך]]. עם זאת, פעמים רבות נהוג להתייחס עליהם כמורים בלשון הדיבור.

* [[מורה פרטי]] - [[מדריך (מקצוע)|מדריך]] או מורה אשר מלמד נושא לימודי מסוים ל[[תלמיד]] יחיד או לקבוצה קטנה של תלמידים במתכונת אשר נקראת [[שיעור פרטי]]. ישנם סוגים רבים של מורים פרטיים ברמות התמחות שונות. פעמים רבות תלמידים או [[סטודנט]]ים בוגרים המצטיינים בנושא מסוים יעבירו שיעורים פרטיים לתלמידים צעירים או מתקשים יותר בעבור [[שכר]]. כמו כן, מורים מוסמכים ממערכת החינוך הפורמלית מלמדים באופן פרטי כהשלמת הכנסה.

* [[מרצה]] - אדם המעביר ידע בעזרת לימוד פרונטלי אל מול קהל מאזינים. על פי רוב לא נדרשת מהמרצים הכשרה פורמלית בהוראה, אך עליהם להיות בעלי [[תואר אקדמי]] מתקדם בתחום רלוונטי. על פי רוב על המרצה להיות בעל הכשרה של [[דוקטור]].

* [[מורה רוחני (העידן החדש)|מורה רוחני]] - אדם בעל יכולות הוראה, הנבחן ביושרו, צניעותו ובעיקר בדוגמה האישית של צורת חייו. תפקידו המרכזי להביא את תלמידיו אל הדרך שתוביל למיצוי יעודם האישי, ללוותם ולהדריכם כך שיגיעו בסופו של דבר לרמתו הרוחנית של מורם או אף מעבר לכך.

==כישורים נדרשים==
[[קובץ:TeacherBritishMuseum.jpg|ממוזער|240px|מורה ותלמידים באולם [[שיש אלגין]] ב[[המוזיאון הבריטי|מוזיאון הבריטי]]]]

על המורה למצוא דרך ללמד את תלמידיו באופן התואם לדרך שבה הם לומדים{{הערה|שם=התייחסות|1=[http://cms.education.gov.il/EducationCMS/Units/Shefi/LikuyeyLemida/yeda/ShelMiHayeledHaze.htm מיכל כ"ץ (2011), מטיפול דיפרנציאלי להתייחסות אינטגראלית - הפרעת קשב וריכוז במערכת החינוך.] מאתר משרד החינוך.}}.
על פי התאוריות החינוכיות, כישורים נדרשים למורה הם: שיקול דעת, הכרת [[תוכנית לימודים|תוכנית הלימודים]] והיכולת לפרק אותה לפי מטרותיה, הכרות עם התלמיד, יכולת אנליזה, הכרת חומרי הלמידה והתאמתם ללומדים, מעקב אחר הלומדים והשגיהם, יכולת בקרה על מנת לוודא שהלומדים עושים את הנדרש מהם.

לרמה המקצועית של המורה ישנה השפעה על יכולת הלמידה של תלמידיו. מורה טוב עשוי לגרום לתלמיד להרגיש שהוא חכם, שכן הוא לומד אצלו בקלות; בניגוד לכך, אצל מורה שמתקשה ללמד עשוי התלמיד לחוש פחות מוכשר ופחות חכם, משום שהוא נזקק להסברים ארוכים ומייגעים, ובעקבות זאת ההתקדמות שלו היא איטית{{הערה|שם=עכבה|1=שי-קרין, נופר (2009), [http://www.hebpsy.net/articles.asp?id=2114 תפקודים ניהוליים (EF) - מה הקשר להפרעת קשב ולרכיבה על סוסים], באתר [[פסיכולוגיה עברית]]}}. בנוסף, למידה נעשית ביעילות רבה יותר כאשר היא באה מתוך הנאה{{הערה|שם=עכבה}}, לכן חשובה יכולת העברת התכנים הלימודיים בצורה נעימה ומעניינת עבור התלמידים.

====התאמה אישית בכיתה הטרוגנית====
במסגרת תפקידו [[כיתה (בית ספר)|בכיתה]] המורה נדרש להתמודד עם מגוון בעיות של תלמידים מסוגים שונים{{הערה|שם=שילוב|1=[http://library.macam.ac.il/study/pdf_files/d8126.pdf היימן, ט' (2004). הכיתה המשלבת: עמדות מורים כלפי תלמידים עם וללא לקות למידה], דפים, (38), 152-165.}}. כמו כן, למורה בחינוך הרגיל תפקיד מכריע ב[[שילוב בחינוך|שילוב]] תלמידים עם צרכים מיוחדים בכיתתו{{הערה|שם=שילוב}}.

על המורה בכיתה הטרוגנית ליצור מדרג של אתגרים לימודיים אשר יתאימו לתלמידים ברמות שונות{{הערה|שם=טכנולוגיה פדגוגית}}.
כמו כן, במהלך השיעור יש להציג לתלמידים משימות מגוונות, אשר יעוררו עניין ויתרמו [[הנעה|למוטיבציה]]. השימוש במשימות מגוונות פונה ל[[אינטליגנציות מרובות]] ומאפשר התאמה גמישה יותר של מהלך ה[[שיעור]] לתלמידים בעלי סגנונות למידה ותחומי חוזק שונים{{הערה|שם=טכנולוגיה פדגוגית}}. 
מכאן שישנה חשיבות רבה להעניק לפרחי הוראה ידע וכלים מתאימים להתמודדות עם אוכלוסייה בעלת צרכים מיוחדים, כבר בשלב ההכשרה{{הערה|שם=שילוב}}.

====ידע טכנולוגי====
ה[[טכנולוגיה]] היא [[כלי]] רב עוצמה שיכול לתרום רבות תהליכי [[חינוך]] והוראה{{הערה|שם=טכנולוגיה פדגוגית|1=[http://www.matar.ac.il/eureka/newspaper30/docs/10.pdf שרה גרופר (2010). הטכנולוגיה בשירות הפדגוגיה.] אאוקירה, 30.}}.
עם זאת, גם בעידן ה[[מחשב]]ים ה[[פדגוגיה]] היא עדיין לב התהליך החינוכי, כאשר המורים עומדים במרכז תהליך ההוראה וה[[תלמיד]]ים במרכז תהליך ה[[למידה]]. על המורים להכיר את הכלים הטכנולוגיים העומדים לרשותם ולמצוא את הדרך לשלב אותם בצורה יעילה בתהליך ההוראה{{הערה|שם=טכנולוגיה פדגוגית}}.

כדי ששילוב הטכנולוגיה בהוראה יהיה אפקטיבי, יש להדגיש במהלך הכשרת המורים כיצד ומתי ניתן לשלב אותה לצורך הגשמת מטרות ספציפיות. יש להציג בפני המורים מגוון של דרכים וכלים, כך שהיישום יהיה פדגוגי ולא טכני. על ההכשרה לתת דגש לכלים פשוטים לביצוע, אשר ניתן לשלבם בשיעור ללא צורך בהכנות מורכבות מדי{{הערה|שם=טכנולוגיה פדגוגית}}.

====הימנעות משחיקה====
הוראה החוזרת על עצמה יוצרת שגרה יומית העלולה לבוא לידי ביטוי בשיעור חדגוני, שאינו יצירתי או חווייתי{{הערה|שם=טכנולוגיה פדגוגית}}. מצב זה עלול להוביל [[שחיקה (פסיכולוגיה)|לשחיקה]] של המורה לאורך זמן. 

אחת הדרכים למנוע שיחקה היא על ידי רענון הפעילויות, גיוון בתכנים ובאמצעי הוראה, גמישות ופתיחות להצעות ולרעיונות של התלמידים. בדרך זו ניתן לשפר את איכות השיעור ולהשפיע לטובה הן על המורה והן על התלמידים{{הערה|שם=טכנולוגיה פדגוגית}}.

==המורים בישראל==
[[קובץ:PikiWiki Israel 10928 Education in Israel.jpg|ממוזער|250px|[[תלמיד]]י כיתה א' ב[[שיעור]] ב[[כיתה (בית ספר)|כיתה]] עם המורה המחנכת בשנות הששים ב[[בית ספר]] "תושיה" בכפר מימון]]
[[File:כנוס המורים בזכרון יעקב שבו השתתפה ברכה קוצרסקי נימן.JPG|thumb|250px|כנוס המורים בזכרון יעקב]]
[[File:PikiWiki Israel 643 Train journey טיול ילדי פתח תקוה ברכבת.jpg|thumb|250px|טיול [[ילדות|ילדי]] פתח תקוה ב[[רכבת]]. המורה רחל חננית מנגנת ב[[אקורדיון]].]]

ב[[ישראל]] מורות מהוות את עיקר העוסקים בהוראה ב[[בית ספר|בתי הספר]], ומספר המורים קטן באופן יחסי{{מקור}}. מעמדו ושכרו של המורה בישראל נמוכים בהשוואה לאקדמאים אחרים ואף בהשוואה למורים אחרים בעולם{{מקור}}. הוראה נתפסת כמקצוע פחות מבוקש{{מקור}}, אך ישנה עלייה במספר האקדמאים הפונים להסבה לתחום.{{הערה|שאולי אלפי, [http://www.ynet.co.il/articles/0,7340,L-4512302,00.html עלייה בביקוש להוראה, גם בקרב אקדמאים], ynet לימודים, 23.4.2014.}}. 

[[הכשרת מורים בישראל|הכשרת מורים]] לבית הספר היסודי נעשית במסגרת [[מכללה להכשרת מורים]]. הכשרת מורים ל[[חטיבת ביניים בישראל|חטיבת הביניים]] ול[[בית ספר תיכון]] נעשית בעיקר ב[[אוניברסיטה]] בשני שלבים: בשלב הראשון יש להשלים [[בוגר אוניברסיטה|תואר ראשון]] כלשהו, ובשלב יש לרכוש [[תעודת הוראה]] בתחום ההתמחות הרלוונטי.

בהקשר זה, [[מכון מופ"ת]] מבקש לסייע בשיפור רמת ההוראה והחינוך במערכת החינוך באמצעות טיפוח מקצועי של מכשירי המורים{{הבהרה|תוכן פרסומי?}}.

הארגונים המאגדים את המורים בישראל הם [[הסתדרות המורים בישראל]] ו[[ארגון המורים]].

== ראו גם ==
* [[מורה חיילת]]
* [[הוראה]]
* [[יום המורים העולמי]]
* "[[אופק חדש]]"
* [[הפורום הגדול למורים וגננות]]
* [[ארגון המורים]]
* [[הסתדרות המורים]]

==קישורים חיצוניים==
{{מיזמים|ויקישיתוף=Category:Teachers|שם ויקישיתוף=מורים|ויקימילון=מורה}}
* רחל אליאור, [http://mikrarevivim.blogspot.co.il/2012/10/blog-post_10.html מי היו המורים הראשונים? ממי למדו ומה לימדו?], בתוך: לאה מזור, "על מקרא הוראה וחינוך"
* ריצ'רד לאבוי, [http://video.google.com/videoplay?docid=8959233021670235795 When the Chips are Down כשהאסימונים נגמרים], הרצאה על התמודדות עם הפן הרגשי-התנהגותי של תלמידים עם קשיי למידה {{וידאו}} 
* ‫{{ynet|תומר ולמר|"כמו סמרטוטים בכיתה". מורים נבוכים|4009013|7 בינואר 2011|}}‬
* ‫{{הארץ|אור קשתי|מעמד המורה בישראל במקום הלפני אחרון במערב|1.1559055|20 במרץ 2007}}‬
* ‫{{ynet|תומר ולמר|5 מורים בדירה: "לסודנים יש תנאים טובים יותר"|4004785|27 בדצמבר 2010|}}‬
* {{עכבר העיר|נטע אלכסנדר|המורה בקולנוע: מלאך או שטן?|636,209,54009|26 באוגוסט 2010}}
* ‫{{nrg|גלית טולדנו האריס|מי רוצה להיות מורה?|407/144|8 באוקטובר 2012||1|2}}‬
* דני שראל, [http://www.hebpsy.net/articles.asp?id=2661 כשהמורה נעלב וזועם: על חשיבות האמפתיה למורה]. ‏אוקטובר ‏2011, אתר [[פסיכולוגיה עברית]]
* [http://www.cet.ac.il/newsletter/cetnews/2011/december/news6.htm מורים: להיות או לא להיות בפייסבוק], מאתר מט"ח
* [http://cms.education.gov.il/educationcms/units/shefi/kishureichaim/dialogmoretalmid/dialoguemoretalmid.htm דיאלוג מורה תלמיד], מתווה לשיחות אישיות בין מורים לתלמידים, באתר שפ"ינט של משרד החינוך
* [http://saloona.co.il/blog/%D7%9E%D7%99-%D7%99%D7%90%D7%91%D7%97%D7%9F-%D7%90%D7%AA-%D7%AA%D7%9C%D7%9E%D7%99%D7%93%D7%99-%D7%91%D7%99%D7%AA-%D7%94%D7%A1%D7%A4%D7%A8/ מי יאבחן את תלמידי בית הספר?] כתבתה של ד”ר שושי דורפברגר על משמעות האבחונים ותרומתם לתהליך ההוראה של המורים בבתי הספר.
* [https://www.youtube.com/watch?v=GEmuEWjHr5c This Will Revolutionize Education ] - התרומה של טכנולוגיה לחינוך, ככלי עזר ולא כתחליף למורה {{סרטונים}}

== הערות שוליים ==
{{הערות שוליים}}

[[קטגוריה:מקצועות החינוך וההדרכה]]
[[קטגוריה:בית ספר]]
