Een '''presentator''' of '''presentatrice''' is doorgaans een persoon die [[radio]]- of [[televisie]]-programma's presenteert – maar ook evenementen die niet worden uitgezonden, kunnen een presentator hebben. 
[[Bestand:Presenter Jovana Jankovic - ESC 2008.jpg|thumb|[[Jovana Janković]] als presentatrice van het [[Eurovisiesongfestival 2008|Eurovisiesongfestival in 2008]].]]
Niet zelden heeft die persoon daarnaast een ander beroep, zoals [[acteur]], [[zanger]], [[Model (persoon)|model]] of omroepproducent, maar is bij het grote publiek vooral bekend als de stem of het gezicht van één of meer mediaprogramma's. Sommigen zijn geselecteerd vanwege het winnen van een schoonheids- of andere tv-wedstrijd; anderen worden later bijvoorbeeld acteur. 

== Omroeper ==
Een '''omroeper''' of '''omroepster''' is een persoon die op televisie in beeld de komende programma's aankondigt, als het ware de gastheer of gastvrouw van de televisiekijker. In Vlaanderen maken de grote zenders nog gebruik van omroep(st)ers, althans in [[primetime]], terwijl de trend in Europa is dat alleen het aanstaande programma in beeld wordt gebracht met de stem van de omroeper op de achtergrond (''offscreen'').

In Nederland waren omroepers of omroepsters vanaf het begin van de televisie in 1951 tot en met 2001 te zien op de openbare zenders [[Nederland 1]], [[Nederland 2]] en [[Nederland 3]]. Het commerciële [[Veronica (media)|Veronica TV]] maakte nog enige tijd na 2001 gebruik van omroep(st)ers. Toen Veronica uit de Holland Media Groep was gestapt, maakte [[Uitzendingen van Veronica op kanalen van MTV Networks|het nieuwe Veronica]] nog een tijdje gebruik van omroepers. Die presenteerden echter niet vanuit een presentatiestudio, maar vanaf verschillende locaties in het Veronicapand, en werden ''netmasters'' genoemd. Ook [[Yorin]] kende nog enige tijd omroep(st)ers.

{{Zie hoofdartikel|Lijst van omroepers}}

== Nieuwslezer en anchorman ==
Een [[nieuwslezer]] is de presentator van een journalistiek programma zoals het radio- of televisiejournaal. Hij of zij is zelf meestal een journalist, die al dan niet deel uitmaakt van de redactie die de teksten schrijft.

Een ''anchorman'' of nieuwsanker is een vaste presentator van een dagelijks uitgezonden nieuwsrubriek/journaal op televisie.

Het begrip ''anchorman'' komt uit de [[Verenigde Staten]], waar de drie nationale omroepen (''networks''; nu zijn er meer) [[American Broadcasting Company|ABC]], [[CBS (televisiezender)|CBS]] en [[National Broadcasting Company|NBC]] de kijkers aan zich trachtten te binden met vaste ster-presentatoren. Bekende ''anchormen'' waren [[Peter Jennings]] (ABC), [[Walter Cronkite]] (CBS) en [[Tom Brokaw]] (NBC). [[Peter Snow]] was lange tijd de ''anchorman'' van [[BBC News]].

[[Joop van Zijl]] heeft in Nederland een enigszins vergelijkbare status gehad, hoewel hij niet elke dag presenteerde, en volgens een strenge definitie van het begrip ''anchorman'' hoort dat eigenlijk wel. De term ''anchorman'' is in Nederland pas na 2005 opgedoken. Hoewel Joop van Zijl al vanaf de jaren zeventig het journaal presenteerde en ook vele uitzendingen van het achtuurjournaal voor zijn rekening nam, werd hij pas vanaf 1988 de officiële ''anchorman'' van het journaal van acht uur.

In Vlaanderen hebben bij de openbare omroep VRT [[Martine Tanghe]] en [[Wim De Vilder]] van [[Het Journaal]] de status van anchorvrouw en -man, daar vaak aangeduid als nieuwsanker, bij de commerciële [[VTM]] hoofdredacteur [[Stef Wauters]] en veteraan [[Dany Verstraeten]].
 
In Nederland waren dat bij de openbare omroep jarenlang: [[Sacha de Boer]] en [[Philip Freriks]], na hun vertrek vervullen [[Annechien Steenhuizen]] en [[Rob Trip]] die functie bij het [[NOS Journaal]]. Bij het [[RTL Nieuws]] zijn er meer, doordat het hoofdbulletin in duopresentatie plaatsvindt, met als nieuwslezers van de belangrijkste bulletins [[Antoin Peeters]] & [[Merel Westrik]] en [[Roelof Hemmen]] & [[Daphne Lammers]].

== Quizmaster ==
Spelprogramma's van het type [[quiz]] worden gepresenteerd door een '''quizmaster''' genoemde gastheer, die tevens optreedt als scheidsrechter, vaak bijgestaan door een [[Jury (wedstrijd)|jury]], en waakt over het gehele spelverloop. Sommigen zijn beroemd genoeg om een programma naar hen te noemen, zoals de [[Rudi Carrell]]-show (waarvan ook een Duitse versie is gemaakt, opnieuw met hem).
Bij [[quiz]]zen staat de presentator vaak achter een soort [[lessenaar]], zoals [[Hans van der Togt (presentator)|Hans van der Togt]] bij het [[Rad van Fortuin (televisieprogramma)|Rad van Fortuin]], [[Ben Crabbé]] bij [[Blokken (televisieprogramma)|Blokken]] of de roterende lessenaar van [[Anne Robinson]] in [[De Zwakste Schakel|The Weakest Link]].

== Wrapper ==
Een '''wrapper''' is een speciaal type presentator, met name voor jeugdprogramma's. Vaak vormen ze een pool, waaruit soms één, soms twee of meer leden tegelijk, interactief optreden. Naast het pure presenteren van programma's "verpakken" ze (vandaar de Engelse benaming) een serie korte tv-blokken tot één programma, door middel van grapjes, reportages, kleine spelletjes, wedstrijden en dergelijke. Ze kunnen  daarnaast reportages maken of fratsen uithalen op locatie en optreden in met programma's of de zender als dusdanig verbonden programma's. 
Het succesidee is bedacht door de [[British Broadcasting Corporation|BBC]] en onder meer overgenomen door [[Ketnet]], waar de job vaak een springplank is gebleken naar volwassenenprogramma's.

== Deskundigen ==
Sommige programma's van een (deels) documentair genre kunnen worden gepresenteerd door ervarings- en/of academisch deskundigen. Enkele voorbeelden:
* de [[weerpresentator]] presenteert het [[weerbericht]], meestal staande voor een kaart van de [[weer (meteorologie)|weersystemen]], of een simulatie daarvan ([[chroma key|blue key]]). [[Jan Pelleboer]] werkte voor de radio. Op televisie wordt de weerpresentatie soms door een niet-[[meteoroloog]] gedaan – op Amerikaanse zenders heeft deze soms het karakter van een clown of seksobject.
* het [[Sportprogramma (radio en televisie)|sportprogramma]] [[Nederland in Beweging!]], gepresenteerd door atlete [[Olga Commandeur]] en fitnesstrainer [[Duco Bauwens]];
* het techniekprogramma [[MythBusters]], gepresenteerd door ingenieur [[Adam Savage]] en de sceptische [[Jamie Hyneman]];
* het overlevingsprogramma [[Ultimate Survival|Man vs. Wild]], gepresenteerd door avonturier [[Bear Grylls]];

== Zie ook ==
* [[Lijst van Nederlandse televisiepresentatoren]]
* [[Lijst van Vlaamse presentatoren]]

{{commonscat|Presenters}}

[[Categorie:Beroep]]
[[Categorie:Presentator| ]]
