{{עיתון
|שם=ישראל היום
|שם במקור=
|תמונה=[[קובץ:IsraelHayom.svg|300px]]
|כתובית=לוגו העיתון
|תדירות=חינמון יומי
|סוגה=חדשות
|פורמט=[[פורמט טבלואיד|טבלואיד]]
|מו"ל=[[אשר בהרב]]
|בעלים=100% Media LLC Israeli ([[שלדון אדלסון]]){{הערה|1=תמיר אגמון ועמי צדיק, [http://www.knesset.gov.il/mmm/data/pdf/m02952.pdf ניתוח ההשלכות הכלכליות של ריכוזיות ובעלויות צולבות על כלי התקשורת], ירושלים: מרכז המחקר והמידע של הכנסת, 2011, עמוד 11}}
|מנכ"ל=ציפי קורן{{הערה|1=[http://www.israelhayom.co.il/site/writer.php?id=14 ציפי קורן, מנכ"ל], באתר ישראל היום}}
|עורך=[[עמוס רגב]]
|נוסד=[[30 ביולי]] [[2007]]
|נסגר=
|שפה=[[עברית]]
|מערכת=רחוב השלושה 2, [[תל אביב]]
|תפוצה=320,000 עותקים בימי חול, {{ש}}400,000 עותקים בימי שישי וערבי חג{{הערה|לפי נתונים שמתפרסמים בשער העיתון, באישור רואי חשבון; הנתונים לגבי ימי חול נכונים מ-1 במאי 2014}}
|מדינה=[[ישראל]]
|ISSN=
|אתר=[http://www.israelhayom.co.il/ israelhayom.co.il]
}}
[[קובץ:Israel Today.JPG|שמאל|ממוזער|200px|הגיליון הראשון של "ישראל היום"]]
'''ישראל היום''' הוא [[חינמון]] יומי [[ישראלי]] שיוצא לאור החל מ-[[30 ביולי]] [[2007]]. מתחילת שנת [[2011]] הוא העיתון בעל שיעור החשיפה הגבוה ביותר בקרב ה[[עיתון|עיתונים]] הישראליים היומיים בימי חול{{הערה|1=כך לפי [http://b.walla.co.il/?w=/3050/1715485 סקר חשיפה של TGI מיולי 2010]}}.

העיתון מעוצב בפורמט [[עיתון#הפורמט של נייר העיתון|טבלואיד]], עם תמונות [[צבע]] רבות וכותרות גדולות, המאפיין את ז'אנר העיתונות הפופולרית הישראלית. כדי למשוך קהל קוראים גדול, הוא מאופיין בסגנון כתיבה קליל ותמציתי ב[[עברית]] מדוברת ועוסק במגוון נושאים, מ[[אקטואליה]] ו[[כלכלה]] עד [[תרבות]], [[ספורט]] ו[[רכילות]].

==היסטוריה==
העיתון "ישראל היום" הוקם אחרי שאיל ההון [[שלדון אדלסון]] גויס על ידי קבוצת [[שלמה בן צבי]] לרכוש נתח בעיתון "[[ישראלי (עיתון)|ישראלי]]"{{הערה|{{הארץ|רוני קורן-דינר|שלדון אדלסון שוקל להקים עיתון חינם ענק ולהפיץ אותו בהיקף של עד חצי מיליון עותקים בתיבות דואר|828327|20 בפברואר 2007}}}}. הקשר בין אדלסון לבן צבי לא עלה יפה{{הערה|שם=פרסיקו|{{העין השביעית|אורן פרסיקו|"נטול כל תוחלת רווחית"|12918|27 בספטמבר 2011}}}}{{הערה|אחרי פירוק השותפות בין בן צבי לאדלסון דעך היומון "ישראלי" ונסגר כחצי שנה אחרי תחילת הפצתו של "ישראל היום"}}, ואדלסון, באמצעות חברת "ניוזקו" שבבעלותו ובבעלות אשתו{{הערה|בשולי ידיעות המתפרסמות ב"ישראל היום" ועוסקות בבני הזוג אדלסון מקפיד העיתון לציין: "גילוי נאות: ד"ר מרים ושלדון אדלסון הם בעלי החברה המחזיקה במניות 'ישראל היום'".}}, הקים ב-[[30 ביולי]] [[2007]] את "ישראל היום", ששמו הוא גרסה ישראלית לשמו של היומון האמריקני הנפוץ ביותר, "[[USA Today]]" (בין שני היומונים אין קשר עסקי כלשהו){{הערה|{{בשבע|עפרה לקס|ישראל מחר?|8837|17 בדצמבר 2009}}{{ש}}{{העין השביעית|שוקי טאוסיג|"ישראל היום" מבקר באוסטרליה|33781|6 במרץ 2008}}}}.

לתפקיד עורכו של העיתון מונה [[עמוס רגב]], לתפקיד המו"ל מונה [[אשר בהרב]] ולתפקיד המנכ"ל מונתה ציפי קורן. במאמץ לרכוש מעמד ואמינות גייס העיתון לשורותיו כמה עיתונאים ותיקים ומוכרים, כמו [[דן מרגלית]] שעזב את "[[מעריב]]"{{הערה|{{הארץ|אסף כרמל|דן מרגלית עוזב את "מעריב" ומצטרף ל"ישראל היום"|880394|10 ביולי 2007}}}} ו[[מרדכי גילת]], שעזב את "[[ידיעות אחרונות]]"{{הערה|{{הארץ|אסף כרמל|מרדכי גילת עוזב את "ידיעות אחרונות", כנראה ל"ישראל היום"|953136}}}}. צעדים נוספים היו אימוץ עקרונות עיתונאיים מקובלים והצטרפות ל[[מועצת העיתונות בישראל]], צעד שפירושו, בין השאר, קבלת כללי האתיקה שמכתיבה המועצה. בחודש הראשון לפעולתו הוקדשו כל שטחי ה[[פרסום]] בעיתון לפרסום חינם לגופים הפועלים לתועלת הציבור.

==מבנה העיתון==
בימי חול כולל "ישראל היום" חלק יחיד, קונטרס החדשות וכן מדורים קבועים: דעות, תרבות, כלכלה, פנאי (תשבצים יומיים, הורוסקופ יומי), ספורט ורכילות; ומדורים לא קבועים, כגון: תיירות, אופנה, אוכל, אינטרנט, רכב, עיצוב וריגושים, ניו-אייג', הכנסת ועוד.

העיתון קטן יחסית לעיתונים הנפוצים בישראל. [[פובליציסטיקה|מדור הדעות]] שלו, המשתרע על שני עמודים, דומה בגודלו לזה של "[[ידיעות אחרונות]]" ו"[[מעריב]]". בדרך כלל מתפרסמים במדור זה ארבעה מאמרים, [[קריקטורה]] מאת [[שלמה כהן (קריקטוריסט)|שלמה כהן]], סטיקר יומי ודעות הקוראים. מדור הפנאי של העיתון משתרע על שני עמודים. מדור הכלכלה השתרע בהתחלה על עמוד אחד בלבד וכלל ידיעות מדה מרקר, ובאמצע יולי 2008 פתח העיתון במדור כלכלי עצמאי בעל שלושה או ארבעה עמודים. מדור הספורט משתרע על פני ארבעה עד שישה עמודים. מדור התרבות משתרע על פני שני עמודים כאשר לפעמים נוסף עמוד שעוסק בטלוויזיה.

בגיליון יום שישי כולל "ישראל היום" את החלקים הבאים:
*'''קונטרס החדשות''' - כולל מדורים קבועים: כלכלה, פנאי (תשבצים יומיים, הורוסקופ יומי) וספורט.
*'''ישראל השבוע''' - מוסף אקטואליה שאותו עורך גונן גינת
*'''שישבת''' (עד [[9 בספטמבר]] [[2011]] נקרא המוסף '''ישראל שישבת''') - מוסף מגזיני ובו כתבות תחקיר וכן תכנים העוסקים בתרבות ופנאי, שאותו עורך ברוך רון. העורך המייסד של המוסף הוא אהרון לפידות. בין הכותבים במוסף: [[יאיר ניצני]], [[ג'קי לוי]], [[אבי נוסבאום]], [[עינב גלילי]], [[הילה אלפרט]], [[יואב קוטנר]], [[ערן סויסה]], [[יובל אברמוביץ']] והצלם [[זיו קורן]].

==תפוצת העיתון==
[[קובץ:Israel_Hayom_Jerusalem.JPG|שמאל|ממוזער|250px|חלוקת גליונות של "ישראל היום" ב[[ירושלים]]]]
בתחילת דרכו, תפוצת העיתון מנתה כ-250,000 עותקים, בתחילת [[2010]] מנתה כ-315,000 עותקים אך בתחילת [[2011]] תפוצתו ירדה בהדרגה ל-275,000 עותקים. עד שעבר העיתון למודל הפצה בתשלום למנויים לצד הפצה בחינם בנקודות הפצה באוקטובר 2011 חולקו 100,000 גיליונות ללקוחות פרטיים אל ביתם ואילו השאר מחולקים בתחנות רכבת, בקניונים, ברשתות השיווק הגדולות ובמוקדי חלוקה נוספים. לאחר שעבר העיתון למודל הפצה בתשלום לצד חלוקה בחינם לא פורסמו נתונים בדבר מספר הקוראים המשלמים בעד העיתון. לאחר שב-[[2010]] הדביק "ישראל היום" את היומון "[[ידיעות אחרונות]]", בשיעור חשיפה של 35.2 אחוז, ב-[[2011]] עלה שיעור חשיפתו ל-39.3 אחוז בקרב הקוראים בישראל בימי חול{{הערה|1=כך לפי [http://b.walla.co.il/?w=/3050/1715485 סקר חשיפה של TGI מיולי 2010] וכן אופיר בר-זהר, [http://www.themarker.com/tmc/article.jhtml?ElementId=obz20100728_01 מי העיתון הגדול ביותר בישראל? "ישראל היום" השתווה ל"ידיעות אחרונות"], [[דה מרקר]], {{כ}}[[28 ביולי]] [[2010]]}}.

בשנתיים הראשונות לקיומו לא יצא "ישראל היום" בימי שישי ובערבי חג, מלבד שני מקרים מיוחדים: בעקבות חשיפת הפרשה שבה נחשד [[אהוד אולמרט]] בקבלת כספים שלא כדין{{הערה|{{ישראל היום 2||גיליון 196|2008/05/09|1}}}} ועם מציאת גופתה של הילדה הנעדרת [[רצח רוז פיזם|רוז פיזם]]{{הערה|{{ישראל היום 2||גיליון 285|2008/09/12|1}}}}. מנובמבר [[2009]] מחולק היומון גם ביום שישי, בגיליון סוף שבוע מורחב{{הערה|1=אופיר בר-זהר, [http://www.themarker.com/tmc/article.jhtml?ElementId=obz20091116_78933&from=haaretz מהדורת סוף השבוע של "ישראל היום" תופץ ביום שישי ב-100 אלף עותקים], TheMarker{{כ}}, 16 בנובמבר 2009}}. מהדורה זו הופצה ב-255,000 עותקים ומתחילת [[2010]] ב-350,000 עותקים. בהמשך הוגדלה התפוצה ל-375,000 עותקים, אך בתחילת [[2011]] חזרה תפוצת מהדורת סוף השבוע ל-350,000 עותקים.

==מהדורה מקוונת==
באתר "ישראל היום", מוצג [[עיתונות מקוונת|גיליון וירטואלי]] של העיתון יומי הכולל מאגר גליונות "ישראל היום" ללא תשלום מנובמבר 2007, כמו גם [[ניוזלטר]] יומי הנשלח ישירות ל[[דואר אלקטרוני|תיבת הדואר האלקטרונית]] של הנרשמים. ביוני 2011 השיק העיתון ניוזלטר בשפה ה[[אנגלית]]{{הערה|1=דוד אברהם, [http://media.nana10.co.il/Article/?ArticleID=809683&sid=217 יזרעאל טודיי: "ישראל היום" השיק ניוזלטר באנגלית], נענע10, 22 ביוני 2011}}.
מאוקטובר 2011 חלוקת "ישראל היום" למנויים כרוכה בתשלום, בשעה שבנקודות ההפצה מחולק העיתון חינם.

ב-10 בפברואר 2011 הושקה [[אפליקציה|האפליקציה הסלולרית]] של ישראל היום המאפשרת לקרוא את דפי העיתון על צג המכשיר.

בהמשך פתח העיתון אתר חדשות באינטרנט{{הערה|1=‫{{TheMarker1|נתי טוקר|"ישראל היום" פותח חזית חדשה ברשת: ישיק אתר שיתחרה ב-ynet|1.1814962|2 בספטמבר 2012}}‬}}.

במרץ 2014 רכש העיתון תמורת 3 מיליון ש"ח את אתר האינטרנט "[[nrg מעריב]]"{{הערה|{{גלובס|לי-אור אברבך|ביהמ"ש אישר מכירת "מקור ראשון" ו-NRG ל"ישראל היום"|1000928189|30 במרץ 2014}}}} ושינה את שמו ל-"nrg"{{הערה|אלכסנדר כץ, [http://www.ice.co.il/article/view/385199 סיומה של תקופה: לאחר עשור - המילה 'מעריב' הוסרה הערב מהלוגו של nrg], באתר [[אייס (אתר אינטרנט)|אייס]], 1 במאי 2014}}.

==תוכנית עסקית==
[[קובץ:Israel Hayom building.jpg|250px|ממוזער|שמאל|בית "ישראל היום" בתל אביב]]
לדברי המו"לים של "ישראל היום", העיתון מבוסס על תוכנית עסקית המבוססת על הכנסות מפרסום [[מודעה|מודעות]], שתביא אותו לרווחיות{{הערה|{{וואלה!||רק אדלסון יכול|1625504|26 בדצמבר 2009||3050}}}}, אך נמנעו מלציין לוח זמנים להשגת יעד הרווחיות{{הערה|{{TheMarker1|אופיר בר-זהר|"הפצת מהדורת שישי היא מהלך שלא מגיע מאינטרס מסחרי, אלא פוליטי; זה כסף שאין לו מחיר"|1.547217|22 בנובמבר 2009}}}}. כחברה פרטית, העיתון אינו מפרסם דו"חות כספיים, אך ההערכות הן שבשלוש השנים הראשונות לפעילותו הגיעו הפסדיו ל-250 מיליון ש"ח{{הערה|{{גלובס|טלי ציפורי, לי-אור אברבך|הערכות: הפסדי "ישראל היום" ב-3 שנים - 250 מיליון שקל|1000572525|7 ביולי 2010}}}}, להערכתו של [[שלמה בן-צבי]], שהיה שותפו של אדלסון בחינמון "ישראלי", ההפסדים גבוהים יותר{{הערה|שם=פרסיקו}}. החל באוקטובר 2011, חלוקת "ישראל היום" למנויים כרוכה בתשלום שנועד לממן את עלות ההפצה.

בדצמבר 2013 רכש "ישראל היום" את [[בית דפוס|בית הדפוס]] ששימש את העיתון "[[מעריב]]" לשם הדפסה עצמאית של העיתון (שהודפס קודם לכן בבתי הדפוס של "[[הארץ]]" ו"[[גלובס]]"){{הערה|{{TheMarker1|נתי טוקר|"ישראל היום" רכש את בית הדפוס של "מעריב" ומעביר חלק מפעילותו לבת ים|1.2190839|15 בדצמבר 2013}}}}.

==הצעה לתיקון פקודת העיתונות==
הצלחתו של "ישראל היום" הפחיתה את הפופולאריות של יומונים אחרים בישראל, ובדצמבר 2009 העלתה קבוצה של חברי הכנסת [[הצעת חוק פרטית]] לתיקון [[פקודת העיתונות]]. ההצעה תבעה כי השליטה בעיתון תהיה בידי אנשים שהם [[אזרחות ישראלית|אזרחי ישראל]] ו[[תושב ישראל|תושביה]]{{הערה|[http://www.news1.co.il/uploadFiles/491069972515107.doc הצעת פקודת העיתונות, התש"ע-2009]}}, ונתפשה כמכוונת לאסור או לבטל את בעלותו ותמיכתו של [[שלדון אדלסון]] ב"ישראל היום". היוזמה להגשתה יוחסה ל[[ארנון מוזס]], מו"ל "[[ידיעות אחרונות]]", ול[[עופר נמרודי]], מו"ל "[[מעריב]]"{{הערה|1=עידן יוסף, [http://www.news1.co.il/Archive/001-D-223680-00.html?tag=18-39-02 הצעת חוק לעצירת אדלסון], חדשות מחלקה ראשונה, 16 בדצמבר 2009}}. נמרודי אף התריע ש"ישראל היום" עלול להביא לסגירת "מעריב" ולפגיעה קשה ב"ידיעות אחרונות"{{הערה|{{TheMarker|צבי זרחיה|נמרודי הזהיר: "ישראל היום" עלול לגרום לסגירת "מעריב" ב-2010|zz20091220_32974|{{כ}}20 בדצמבר 2009}}.}} עורך "ישראל היום", בתגובה להצעת החוק, גרס כי היא מכוונת לסתימת פיות{{הערה|{{ישראל היום 2|עמוס רגב|החוק למען מוזס ונמרודי|2009/12/18|4}}}}.

הצעת חוק נוספת שכוונה נגד "ישראל היום" הוגשה על ידי חברת הכנסת [[מרינה סולודקין]] (שהייתה בין מעלי הצעת החוק הפרטית). בהצעה זו הוצע להגביל לשנה את חלוקתם ללא תשלום של עיתונים, ב-2 ביוני 2010 נדחתה ההצעה ב[[קריאה טרומית]] ברוב של 61 מתנגדים מול 14 תומכים{{הערה|1=[http://www.themarker.com/tmc/article.jhtml?ElementId=skira20100602_1171779 הכנסת דחתה את חוק "ישראל היום"], דה מרקר, 2 ביוני 2010}}. הצעת חוק שלישית, שהוגשה על ידי חברי הכנסת סולודקין, [[מירי רגב]] ו[[דוד רותם]] (כולם ממעלי הצעת החוק הראשונה), ביקשה לאסור מכירת מוצר או שירות "במחיר טורפני", שהוא מחיר הנמוך ב-50% או יותר מעלות הייצור של המוצר או מעלות אספקתו של השירות{{הערה|{{TheMarker|צבי זרחיה|נציגי נתניהו לוחצים למנוע אישור חוק "ישראל היום"; הערכות: ההצעה לא תעבור|skira20100516_1168994|{{כ}}16 במאי 2010}}.}}

[[קובץ:Israel Hayom campaign.jpg|ממוזער|250px|שמאל|מודעה במסגרת מסע הפרסום של "ישראל היום" נגד התיקון לפקודת העיתונות שכוון נגדו]]
במרץ [[2014]] הגישו חברי כנסת משבע סיעות מהאופוזיציה ומהקואליציה הצעת חוק לתיקון [[פקודת העיתונות]], שכוונה נגד "ישראל היום" ולפיה כל עיתון שמוגדר כאחד מארבעת העיתונים היומיים בעלי התפוצה הרחבה ביותר בארץ יחויב להימכר עבור לא פחות מ-70% ממחירו של העיתון היומי הנפוץ והזול ביותר{{הערה|{{mako|עמית סגל|פרסום ראשון: הצעת חוק חדשה נגד עיתון "ישראל היום"|de72325e3aad441004|news-military/politics|19 במרץ 2014}}}}. בתגובה ב"ישראל היום" נפתחה פינה המבקרת את החוק, תומכיו ובעלי "ידיעות אחרונות" ומפרסמת אנשים בכירים ומפורסמים שמתנגדים לחוק בהם נשיאת מועצת העיתונות והשופטת בדימוס [[דליה דורנר]]. לקראת ההצבעה על הצעת החוק יצא "ישראל היום" ב[[מסע פרסום]] נרחב נגדה. ההצעה אושרה ב[[קריאה טרומית]] ב-12 בנובמבר 2014{{הערה|1=[http://b.walla.co.il/item/2796331 וואלה, "השבוע: חוק "ישראל היום" מגיע לכנסת"], [http://www.the7eye.org.il/41753 העין השביעית חוק "רק לא אדלסון"]}}, אך הכנסת פוזרה לפני שהחוק עבר.

==הנטייה לטובת נתניהו ==
תחקיר של מורן ראדה, שפורסם באתר "[[העין השביעית]]" ב-[[2008]] גרס כי, "[[מעריב]]" ובמיוחד "[[ידיעות אחרונות]]", מפגינים כלפי נתניהו יחס ש"אינו הוגן במיוחד" ואף שמחים במפלותיו. מהצד השני "ישראל היום" מגלה העדפה ברורה לנתניהו "כמעט בכל בחירה עריכתית... העיתון מצניע אירועים שאינם תורמים ליצירת תדמית חיובית עבור נתניהו, ומנגד מגדיל ומרומם אירועים שבאים לסייע לו ולקדם אותו ואת הליכוד". עם זאת, ראדה ציינה שבשאר התחומים אין הבדל בין הסיקור של ישראל היום ומתחריו{{הערה|{{העין השביעית|מורן ראדה|"נתניהו שילם, מה אתם רוצים ממנו?"|26965|9 ביולי 2008}}}}. למסקנה דומה הגיע גם אורן פרסיקו, במאמר שפרסם ב"העין השביעית" אחרי [[הבחירות לכנסת ה-18]]. פרסיקו גרס כי במהלך מערכת הבחירות פורסם ב"ישראל היום" רק מאמר אחד נגד [[הליכוד]] או נתניהו, לעומת עשרות מאמרים שתקפו את מפלגת [[קדימה]] ואת העומדת בראשה{{הערה|{{העין השביעית|אורן פרסיקו|אצל אביגדור בחצר|27356|10 בפברואר 2009}}}}. 

באתר [[לאטמה]], המזוהה עם הימין הפוליטי, הגיעו למסקנות דומות - ישראל היום גילו העדפה ברורה לנתניהו בעוד שמתחריו גילו העדפה ברורה נגד נתניהו{{הערה|1=שוקי בלס, [http://www.latma.co.il/article.aspx?artiId=5046 שני צידי המטבע], באתר "[[לאטמה]]", 8 בפברואר 2012}}{{הערה|1=שוקי בלס, [http://www.latma.co.il/article.aspx?artiId=5159 אנונימוס מכנה בשמות גנאי], באתר "[[לאטמה]]", 27 במרץ 2011}}, אך בשאר תחומי הסיקור ישראל היום הפגין קו דומה למתחריו, ואף במקרים מסוימים נוטה שמאלה{{הערה|1=[[אבישי עברי]], [http://www.latma.co.il/article.aspx?artiId=5676 ישראל היום עיתון ימני?], באתר "[[לאטמה]]", 21 בדצמבר 2011}}.

הסופר [[אהוד בן עזר]], שהיה בעל טור ב"ישראל היום", חדל לכתוב בו את טורו, ובשבועונו "[[חדשות בן עזר]]" נימק זאת בפסילת טור דעה שכתב, בו צידד באהוד אולמרט{{הערה|אהוד בן עזר, [http://www.library.osu.edu/sites/users/galron.1/hbe/hbe00504.php מדוע אתם לא מאשימים אף פעם את עצמכם?], "[[חדשות בן עזר]]" 504, 28 בדצמבר 2009}}.

בהיותו ראש הממשלה, מתח [[אהוד אולמרט]] ביקורת בפני בעל העיתון, [[שלדון אדלסון]], שנחשב למקורבו של [[בנימין נתניהו]], על כי העיתון היומי שבבעלותו, "ישראל היום", נוקט עמדה פוליטית{{הערה|1=איציק וולף, [http://www.nfc.co.il/Archive/001-D-150176-00.html?tag=23-27-30 אולמרט לאדלסון: "ישראל היום" - פוליטי], באתר nfc, {{כ}}30 בדצמבר 2007<BR>{{הארץ|אסף כרמל|"'ישראל היום' - עלון מפלגתי שהתחפש למוצר תקשורתי"|944333|14 בינואר 2008|}}}}. בתחקיר התוכנית "[[המקור (תוכנית תחקירים)|המקור]]" ששודר ב[[ערוץ 10]] בפברואר 2013, נטען כי העורך הראשי של העיתון, עמוס רגב, מתערב בתכנים של כתבי העיתון ומטה אותם כדי שיסקרו באופן חיובי את נתניהו{{הערה|{{וואלה!|דוד אברהם|תחקיר "המקור": כך עובדת "השיטה" של "ישראל היום"|2613762|5 בפברואר 2013||3050}}}}.

שבועון החדשות "[[האקונומיסט]]" טען שהכותרות של "ישראל היום" מאושרות בקביעות על ידי לשכת ראש הממשלה{{הערה|[http://www.economist.com/news/middle-east-and-africa/21647937-first-political-ramifications-agreement-iran-may-be-felt-israel-tough-deal A tough deal to swallow], [[The Economist]], April 8th 2015{{ש}}{{TheMarker1|נתי טוקר|אקונומיסט: הכותרות של "ישראל היום" מאושרות באופן קבוע על ידי לשכת נתניהו|1.2614101|14 באפריל 2015}}}}.

מהצד הימני של המפה הפוליטית, נמתחה ביקורת על ישראל היום. [[אביגדור ליברמן]] יצא נגד העיתון, השווה אותו לעיתון הרוסי [[פראבדה]] וטען כי הוא עיתון פרסונלי ולא אידאולוגי{{הערה|{{וואלה!|דוד אברהם|ליברמן על "ישראל היום": "זה עיתון פרסונלי, לא אידיאולוגי"|2671555|20 באוגוסט 2013||3050}}}}. גם שר הכלכלה, [[נפתלי בנט]], אמר כי "'ישראל היום' זה 'פראבדה', זה שופר של בן אדם אחד - של ראש הממשלה"{{הערה|{{TheMarker1|נתי טוקר|בנט נגד "ישראל היום": "זה פראבדה של ראש הממשלה"|1.2282960|30 במרץ 2014}}}}.

עם הכותבים הקבועים במדור הדעות בעיתון נמנה [[יוסי ביילין]], איש מחנה השמאל, והדעות שהוא מציג, כגון המאמר שכותרתו "הפתרון היחיד: לצאת מרוב השטחים"{{הערה|1=יוסי ביילין, [http://www.israelhayom.co.il/site/newsletter_opinion.php?id=7649 הפתרון היחיד: לצאת מרוב השטחים], "ישראל היום", 23 בדצמבר 2011}}, רחוקות מאלה של נתניהו.

==קישורים חיצוניים==
{{ויקישיתוף בשורה}}
* [http://www.israelhayom.co.il "ישראל היום" באינטרנט]
* [http://www.the7eye.org.il/topic/%D7%99%D7%A9%D7%A8%D7%90%D7%9C-%D7%94%D7%99%D7%95%D7%9D-%D7%94%D7%95%D7%9F-%D7%97%D7%99%D7%A0%D7%9E%D7%95%D7%9F-%D7%A9%D7%9C%D7%98%D7%95%D7%9F/ ישראל היום – הון-חינמון-שלטון], [[העין השביעית]]
* {{הארץ|אסף כרמל|"ישראל היום" יצא הבוקר לראשונה|887837|30 ביולי 2007}}
* {{TheMarker|אופיר בר-זהר|הפנים שמאחורי "ישראל היום"|mag050102008_699033|{{כ}}5 באוקטובר 2008}}
* {{גלובס||עמדה: סיקור מחאת הדיור ב"ישראל היום" - מביש|1000665530|19 ביולי 2011}}
* {{העין השביעית|אורן פרסיקו|כרוניקה של בינוניות|12126|27 באוקטובר 2011}}
* {{הארץ|נתי טוקר|תחקיר "המקור": הקשר בין נתניהו לעיתון הנפוץ במדינה|1.1922350|4 בפברואר 2013}}
* [http://drucker10.net/?p=1350 תחקיר ישראל היום], בבלוג של [[רביב דרוקר]], 4 בפברואר 2013
** {{ישראל היום 2|עמוס רגב|ערוץ 10 מתפלש בביצת הצביעות|2013/02/05|13}}
* {{העין השביעית|[[עוזי בנזימן]]|מסע ב"ישראל היום"|99276|27 בפברואר 2014}}
* {{העין השביעית|איתמר ב"ז|זה לא החינם, טמבל|102339|1 במאי 2014}}
* {{ישראל היום|[[בועז ביסמוט]], [[עמוס רגב]]|באנו לשבור את הפחד מנוני|180803|9 במאי 2014}} - ראיון עם שלדון אדלסון
* {{העין השביעית|איתמר ב"ז|תעמולה זולה|115594|11 באוגוסט 2014}}
* {{הארץ|יוסי ורטר|לא דיל עם החרדים, חוק ישראל היום הוא שהביא לבחירות|1.2504567|5 דצמבר 2014}}
* {{לקסיקון לתקשורת|47595}}
* {{העין השביעית|איתמר ב"ז|השופר של ראש הממשלה|151820|17 במרץ 2015}}

== הערות שוליים ==
{{הערות שוליים|טורים=כן}}

{{עיתונים יומיים בישראל}}

[[קטגוריה:עיתונים ישראליים]]
[[קטגוריה:עיתונות עברית]]
[[קטגוריה:חינמונים ישראליים]]
[[קטגוריה:ישראל היום|*]]
