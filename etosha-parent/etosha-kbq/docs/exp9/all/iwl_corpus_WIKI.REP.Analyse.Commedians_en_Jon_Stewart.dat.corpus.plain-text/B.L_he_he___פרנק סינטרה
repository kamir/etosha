{{עריכה|עברית, ניסוח|נושא=אישים|נושא2=מוזיקה}}
{{מוזיקאי
|שם=פרנק סינטרה
|רקע=זמר
|תמונה=[[קובץ:Frank Sinatra by Gottlieb c1947- 2.jpg|250px]]
|כיתוב=פרנק סינטרה, [[1947]] לערך, מאת [[ויליאם פ. גוטליב]]
|שם לידה=פרנסיס אלברט סינטרה
|תאריך לידה=[[12 בדצמבר]] [[1915]]
|מקום לידה=הובוקן, [[ניו ג'רזי]], [[ארצות הברית]]
|מוקד פעילות=
|תאריך פטירה=[[14 במאי]] [[1998]]
|מקום פטירה=[[לוס אנג'לס]], [[קליפורניה]], [[ארצות הברית]]
|שנות פעילות=[[1935]] עד [[1995]]{{כ}}{{הערה|[http://www.mtv.com/music/artist/sinatra_frank/artist.jhtml#bio ביוגרפיה של סינטרה], באתר [[MTV]]}}
|סוגה=[[פופ]], [[ג'אז]]
|סוג קול=
|עיסוק=[[זמר]], [[שחקן]], [[מפיק קולנוע]] ו[[במאי]]
|כלי נגינה=[[זמרה]]
|חברת תקליטים=[[קולומביה רקורדס|Columbia]], [[קפיטול רקורדס|Capitol]], Reprise
|שיתופי פעולה בולטים=
|חבר בלהקה=
|חברי ההרכב=
|חברים לשעבר=
|אתר אינטרנט=[http://www.franksinatra.com www.franksinatra.com]
}}
'''פרנסיס אלברט "פרנק" סינטרה''' (ב[[אנגלית]]: '''Francis Albert "Frank" Sinatra''';{{כ}} [[12 בדצמבר]] [[1915]] - [[14 במאי]] [[1998]]) היה [[זמר]] ו[[שחקן]] [[אמריקה|אמריקאי]].

הוא החל את הקריירה המוזיקלית שלו בתקופת ה[[סווינג]] עם [[הארי ג'יימס]] ו[[טומי דורסי]]. ב[[שנות ה-40 של המאה ה-20]] זכה לפופולאריות רבה והפך ל[[אליל נוער|אליל הנוער]] הראשון. הקריירה המוזיקלית שלו החלה לדעוך בתחילת [[שנות ה-50]] אך התחדשה בשנת [[1954]] לאחר שזכה ב[[פרס האוסקר לשחקן המשנה הטוב ביותר]] בעבור הופעתו בסרט "[[מעתה ועד עולם]]".

== קריירה ==
סינטרה חתם בחברת [[קפיטול רקורדס]] (באנגלית:Capitol Records) והוציא מספר אלבומים שזכו לשבחים, כגון: [[In the Wee Small Hours]], [[Songs for Swingin' Lovers]], [[Come Fly with Me]], [[Frank Sinatra Sings for Only the Lonely]], [[Nice 'n' Easy]].{{כ}} סינטרה עזב את חברת קפיטול והקים חברת הפקות עצמאית בשם "רפרייז" (באנגלית: Reprise Records) דרכה הוציא אלבומים רבים שזכו להצלחה, כגון: [[Ring-A-Ding-Ding]], [[Sinatra At The Sands]], [[Francis Albert Sinatra & Antonio Carlos Jobim]], בעקבות הצלחות אלה יצא לכמה סיבובי הופעות בינלאומיים והיה לחבר מייסד ב"[[ראט פאק]]" (באנגלית: Rat Pack) ביחד עם [[דין מרטין]], [[סמי דיוויס ג'וניור]], [[פיטר לאופורד]] ו[[ג'ואי בישופ]]. הפופולריות שצבר הביאה אותו להתיידד עם ידוענים ונשיאים, כולל הנשיא [[ג'ון קנדי]]. כשהיה בן 50, בשנת [[1965]], הקליט פרנק סינטרה את האלבום הרטרוספקטיבי [[September of My Years]] וכיכב בתוכנית הטלוויזיה זוכת פרס ה[[אמי]] Frank Sinatra: A Man And His Music.

סינטרה ניסה להחזיק מעמד אל מול התמורות שחלו במוזיקה ובטעמו של הקהל בסוף [[שנות ה-60]] ובתחילת [[שנות ה-70]], אך מיעוט המכירות של אלבומיו וכישלון הסרטים בהם הופיע הביאו אותו להודיע על פרישה בשנת [[1971]].

בשנת [[1973]], חזר פרנק סינטרה מפרישתו והוציא מספר אלבומים. בשנת [[1980]] זכה להצלחה רבה עם הלהיט "Theme From New York, New York". לאחר מכן יצא לסיבובי הופעות רבים ברחבי [[ארצות הברית]] והעולם עד מספר שנים לפני מותו בשנת [[1998]].

סינטרה היה גם שחקן דרמה מפורסם וזכה בפרס האוסקר לשחקן המשנה הטוב ביותר על הופעתו בסרט "מעתה ועד עולם". על תפקידו בסרט [[האיש בעל יד הזהב]] היה מועמד לפרס השחקן הטוב ביותר. כמו כן כיכב במספר סרטים מוזיקליים כמו: [[החברה הגבוהה (סרט)|החברה הגבוהה]], [[חברי ג'ואי]], [[ברנשים וחתיכות]] ו[[יום בניו יורק]].

סינטרה זכה בפרסים רבים במהלך חייו, בהם: [[Kennedy Center Honors]], בשנת [[1983]]. בשנת [[1985]] זכה ב[[מדליית החירות הנשיאותית]] מידי הנשיא [[רונאלד רייגן]], וב[[1997]] קיבל את [[מדליית הזהב של הקונגרס]]. כמו כן זכה סינטרה ב-11 פרסי [[גראמי]], בהם פרס עבור מפעל חיים.

הוא נחשב לאחד מזמרי הפופ הגדולים ביותר בכל הזמנים ולאורך השנים הוציא מעל 50 אלבומים שנמכרו בכ-250 מיליון עותקים בכל העולם (כ־25 מיליון מתוכם בארצות הברית לבדה).

==ביוגרפיה==
===שנותיו הראשונות===
סינטרה נולד ב[[הובוקן]], [[ניו ג'רזי]], כבן יחיד למשפחת מהגרים איטלקית, להורים אנטוני מרטין סינטרה (באנגלית: Anthony Martin Sinatra) ונטלי דלה (באנגלית: Natalie Della). הוא לא סיים את לימודיו בתיכון לאחר שגורש מבית הספר לאחר 47 ימים עקב התנהגות פרועה. אימו הידועה בכינוי דולי (באנגלית: Dolly), הייתה אישה רבת השפעה בשכונת מגוריו ובחוגי [[המפלגה הדמוקרטית]], אך כמו כן ניהלה מביתה עסק בלתי חוקי להפלות. היא נעצרה מספר פעמים והורשעה פעמיים בגין עבירה זו. טוני, אביו של פרנק, שירת במחלקת כיבוי האש של הובוקן במהלך שנות ה-30 הקשות, בהן שרר [[השפל הגדול]] בצפון אמריקה. למרות זאת דולי סיפקה כסף מזומן לבנה פרנק וכך יכל לצאת לבלות עם חבריו ולקנות בגדים מהודרים. לאחר הפסקת לימודיו בתיכון החל לעבוד בעיתון ג'רסי אובזרוור (באנגלית: Jersey Observer){{דרושה הבהרה|באיזה תפקיד?}} וכמפעיל מכונה במספנה. היה זה בתחילת שנות ה-30 כשפרנק סינטרה החל לשיר מול קהל.

===1940-1935: תחילת הקריירה ועבודה עם הארי ג'יימס וטומי דורסי===

בשנת [[1935]] זכה להזדמנות הראשונה כאשר אימו שכנעה להקת זמרים מקומית בשם "שלושת הנוצצים" (The Three Flashes), לצרף אותו אליהם. עם סינטרה הלהקה נודעה בשם רביעיית הובוקן. הם הצליחו להרשים שדר רדיו פופולארי לאחר שהופיעו בתוכניתו, קיבלו 40,000 קולות מהמאזינים וזכו בפרס הראשון - חוזה לתקופה של 6 חודשים להופעות על במות ותוכניות רדיו בכל רחבי ארצות הברית.

בסוף שנת 1935 סינטרה עזב את רביעיית הובוקן וחזר לביתו, אימו סידרה לו עבודה בתור מלצר מזמר ומנחה במקום שנקרא ראסטיק קאבין, באינג'לווד קליפס [[ניו ג'רזי]], עליה קיבל שכר של 15$ לשבוע.

ב-[[18 במרץ]] [[1939]] יצא שירו הראשון של פרנק סינטרה "our Love" עם תזמורתו של פרנק מאן. בחודש יוני אותה השנה שכר הארי ג'יימס את סינטרה בחוזה לשנה בשכר של 75$ לשבוע. בשל חוסר שביעות רצון גדל והולך של סינטרה מלהקתו של ג'יימס, קיבל סינטרה בנובמבר של אותה שנה את פנייתו של טומי דורסי להצטרף אל להקתו, ובאופן רשמי הצטרף אליה בחודש [[ינואר]] 1940.
{{ש}}בשנתו הראשונה עם להקתו של דורסי, הוציא סינטרה למעלה מ-40 שירים, מתוכם השיר "I'll Never Smile Again" ששהה בראש מצעדי הפזמונים במשך 12 שבועות.

===1950-1940: "סינטרמאניה" והתדרדרות הקריירה===
[[קובץ:Sinatra Radio.gif|left|220px|ממוזער||סינטרה בראיון לתוכנית רדיו אשר התקיים במהלך [[מלחמת העולם השנייה]]]]
בסתיו [[1940]], הופיע סינטרה כזמר בלהקתו של טומי דורסי בסרט [[לילות לאס וגאס]]{{הערה|1=[http://www.imdb.com/title/tt0033814/fullcredits?ref_=tt_ov_st_sm הסרט במסד הנתונים הקולנועי IMDb]}}. במאי [[1941]], סינטרה היה בראש מצעד הזמרים על פי סקר של [[מגזין]] ה[[בילבורד]]. הקשר בין סינטרה לטומי דורסי היה מתוח וסינטרה החל לבצע את הקלטות הסולו הראשונות ללא להקתו של טומי דורסי, אך עם אמרגנו של דורסי אקסל סטורדהל (באנגלית: Axel Stordahl) ובאישורו של דורסי ב[[ינואר]] [[1942]]. בסוף אותה שנה עזב סינטרה את להקתו של דורסי.

סינטרה ששירתו פנתה לקהל מעריצות בגיל העשרה, גילה קהל מאזינים חדש למוזיקה, שעד לאותו הזמן הוקלטה בעיקר עבור מבוגרים.

ב-[[31 בדצמבר]] 1942 הופיע סינטרה לראשונה ב[[אולם פאראמונט]] (Paramount Theatre) ב[[ניו יורק]].

בזמן שביתת המוזיקאים בארצות הברית בין השנים 1942-[[1944]], הוציאה חברת ההקלטות "[[קולומביה]]" את השיר "All or Nothing at All" תחת שמו של הארי ג'יימס, השיר הוקלט ב[[אוגוסט]] 1939 ויצא לפני שסינטרה יצר שם לעצמו. בהוצאה המקורית של האלבום לא הוזכרו שמות הזמרים בשיר, אך כאשר ההקלטה יצאה שוב לאור בשנת [[1943]] שמו של סינטרה הוצג באופן בולט על גבי העטיפה, ההקלטה הייתה ברשימת רבי המכר במשך 18 שבועות ואף הגיעה למקום ה-2 ב-[[2 ביוני]] 1943.

בשנת 1943 חתם פרנק סינטרה בחברת ההקלטות [[קולומביה רקורדס]] כזמר סולו כשבתחילה זכה להצלחה מרובה, במיוחד בזמן שביתת המוזיקאים. סינטרה חתם בחברת קולומביה ב-[[1 ביוני]] 1943, כאשר מלאו לשביתת המוזיקאים 10 חודשים. ולמרות שלא הוציא הקלטות חדשות בזמן השביתה, הוא הופיע בתוכנית הרדיו הפופולרית "מצעד הלהיטים שלך (באנגלית: Your Hit Parade), ועל הבמה. קולומביה רצתה להוציא הקלטות חדשות מהכוכב העולה במהירות האפשרית, וכך שכנע אותם סינטרה להעסיק את אלק ווילדר (באנגלית: Alec Wilder) כמארגן ומנצח למספר מפגשי הקלטות עם להקת זמרי ליווי בשם זמרי בובי טאקר (באנגלית: Bobby Tucker Singers). במפגשי ההקלטה האלה שנערכו בין התאריכים [[7 ביוני]] 1943 ל-[[10 בנובמבר]] 1943 הוקלטו תשעה שירים כאשר שבעה מתוכם הגיעו לרשימת רבי המכר.

כאשר חזר סינטרה להופעה באולם הפאראמונט בחודש [[אוקטובר]] [[1944]], 35,000 מעריצים (בעיקר מעריצות) כמעט גרמו להתפרעות מחוץ לאולם, כשנודע להם שלא יוכלו להיכנס.

בשנת [[1945]], כיכב סינטרה ביחד עם [[ג'ין קלי]] בסרט [[הרימו עוגן (סרט, 1945)|הרימו עוגן]]. באותה השנה הוא "הושאל" לחברת [[RKO]] כדי לככב בסרט הקצר "[[הבית בו אני גר]]" (באנגלית: [[The House I Live In]]). שבויים בידי [[מרווין לרוי]], הסרט העוסק ב[[סובלנות]], שוויון [[גזענות|גיזעי]] ו[[אנטישמיות]] זכה ב[[פרס אוסקר]] מיוחד שהתחלק בין סינטרה ובין שאר האנשים שעסקו בו, כמו כן זכה הסרט בפרס מיוחד מטעם [[גלובוס הזהב]] "לקידום רצון טוב". בשנת [[1946]] יצא אלבומו הראשון של פרנק סינטרה, [[The Voice of Frank Sinatra]], והופעת הבכורה של תוכנית הרדיו השבועית שלו.

[[קובץ:Frank Sinatra in Take Me Out to the Ball Game trailer.jpg|ממוזער|left|פרנק סינטרה בסרט "[[קח אותי לבייסבול]]", 1949]]
בסוף שנת [[1948]], הרגיש סינטרה כי הקריירה שלו מתעכבת, תחושה זו קיבלה אישור כשירד למקום הרביעי בסקר השנתי של המגזין [[דאון ביט]] (באנגלית:Down Beat), אחרי [[בילי אקסטין]], [[פרנקי ליין]] ו[[בינג קרוסבי]]. בשנת [[1949]] חלה עלייה מחדש בפופולאריות של סינטרה לאחר שחבר שוב לג'ין קלי וכיכב בסרט "[[קח אותי לבייסבול]]", הסרט קיבל ביקורת מצוינות וזכה להצלחה מסחרית רבה. באותה השנה חבר בפעם השלישית לג'ין קלי בסרט "[[יום בניו יורק]]".

===1960-1950: לידה מחודשת של הקריירה, והמעבר לחברת קפיטול===

לאחר העדרות של שנתיים, חזר סינטרה לבמה ב-[[12 בינואר]] [[1950]], להופעה ב[[הרטפורד, קונטיקט]]. סינטרה שקולו השתנה, סבל מדימום במיתרי הקול בעת הופעה ב[[מועדון הקופקבאנה]] ב-[[26 באפריל]] 1950. הקריירה ויכולת הפנייה של סינטרה אל דור חדש של בני נוער הלכה והתדרדרה כאשר הוא נכנס אל אמצע שנות השלושים לחייו.

ב[[ספטמבר]] [[1951]], ערך סינטרה את הופעת הבכורה שלו בלאס וגאס במלון הקזינו דזרט אין (באנגלית: Desert Inn). חודש לאחר מכן שודרה סדרה שנייה של "ההופעה של פרנק סינטרה" (באנגלית: The Frank Sinatra Show) ברשת [[CBS]]. ב-[[7 בנובמבר]] 1951, נישא סינטרה בפעם השנייה לשחקנית [[אווה גרדנר]]. הקשר ביניהם היה סוער ביותר והעלייה בקריירת המשחק של גארדנר הייתה מקבילה להתדרדרות בקריירה של סינטרה. הם נפרדו בשנת [[1953]] והתגרשו בשנת [[1957]].

קולומביה ו-[[MCA]] נפרדו מסינטרה בשנת 1952. לידתה המחודשת של הקריירה של סינטרה החלה בסרט הדרמה המתרחש ערב [[המתקפה על פרל הארבור]] "[[מעתה ועד עולם]]" (1953), שבעקבות ההופעה בו זכה בפרס האוסקר לשחקן המשנה הטוב ביותר. תפקיד ומשחקו סימלו שינוי בקריירה של סינטרה, לאחר התדרדרות מסחרית שנמשכה מספר שנים שינתה הזכייה את כיוונה של הקריירה והחזירה את סינטרה לראש רשימת ההקלטות בעולם.

ב-1953, חתם סינטרה בחברת קפיטול רקורדס (באנגלית: Capitol Records), שם עבד עם טובי המעבדים המוזיקליים של אותה תקופה, הידועים מביניהם היו: נלסון רידל, גורדון ג'קינס, וובילי מיי. סינטרה המציא את עצמו מחדש עם סדרה של אלבומים המתאפיינים בצד ריגשי וקודר, החל ב [[In the Wee Small Hours]]{{כ}} ([[1955]]), ולאחריו האלבום [[Where Are You?]]{{כ}} ([[1957]]) ו [[Frank Sinatra Sings for Only the Lonely]]{{כ}} ([[1958]]). כמו כן הוא פיתח את הדמות של זמר סווינג חדשני, כמו שניתן לשמוע באלבומים [[Swing Easy!]]{{כ}} (1954), [[Songs for Swingin' Lovers]]{{כ}} (1956) ו [[Come Fly with Me]]{{כ}} (1957).

[[קובץ:Frank Sinatra2, Pal Joey.JPG|ממוזער|left|200px|פרנק סינטרה בסרט "[[חברי ג'ואי]]", 1957]]
בסוף אותה השנה (1954), נבחר שירו "Young at Heart", לשיר השנה והאלבום Swing Easy נבחר לאלבום השנה ואילו פרנק סינטרה נבחר לזמר השנה על ידי שלושת המגזינים המובילים בארצות הברית, Billboard, Down Beat, Metronorme. בשנת 1955 הוציא סינטרה את אלבומו הראשון בשיטת "12 LP{{כ}} In The Wee Small Hours, שיתוף הפעולה השני שלו עם המעבד המוזיקלי נלסון רידל. שיתוף פעולה שלישי עם נלסון רידל הביא בשנת 1956 להוצאת האלבום Songs For The Swingin' Lovers, שנחל הצלחה מסחרית והכיל בתוכו את ההקלטה המקורית של השיר "I've Got You Under My Skin".
Frank Sinatra Sings for Only the Lonely הוא אוסף של שירים ישנים בביצוע אישי בסגנון בלוז צבעוני, האלבום היה הצלחה כבירה והגיע למקום הראשון במצעד האלבומים של מגזין הבילבורד ובסך הכל שהה במצעד במשך 120 שבועות, שירים מאלבום זה כמו: "Angel Eyes" ו(One For My Baby (and One More For The Road ישארו מרכיב מרכזי בהופעותיו לכל אורך חייו.

===1970-1960: Ring-a-Ding-Ding, חברת ההקלטות רפרייז, קאונט בייסי, ז'ובים, My Way===
[[קובץ:Eleanor Roosevelt Frank Sinatra.jpg|ממוזער|left|200px|פרנק סינטרה ו[[אלינור רוזוולט]], 1960]]
סינטרה החל את שנת [[1960]] כשם שסיים את שנות ה 50, אלבומו הראשון בעשור זה, Nice 'n' Easy, הגיע לצמרת מצעד הבילבורד וזוכה לביקורות נלהבות, זאת, למרות חוסר שביעות רצון גוברת והולכת מצידו של סינטרה כלפי חברת ההקלטות קפיטול והחלטתו להקים חברת הקלטות עצמאית משלו, רפרייז רקורדס (באנגלית: Reprise Records). אלבומו הראשון בחברת הקלטות זו היה, Rind-A-Ding-Ding{{כ}}(1961), אלבום זה שהיה מוצלח הגיע למקום הרביעי במצעד הבילבורד ולמקום השמיני בבריטניה.

הופעתו הרביעית בתוכנית ספיישל טלוויזיוני בחודש [[מרץ]] וזכתה לאחוזי צפייה גבוהים. שמה המקורי של התוכנית היה, "נחמד לצאת ולטייל", (באנגלית: It's Nice to Go Travelling), אך היא הייתה ידועה יותר כ"ברוך שובך הביתה אלוויס", (באנגלית: Welcom Home Elvis), והיא הציגה את אלוויס פרסלי. באופן אירוני, סינטרה מתח ביקורת על זמרים מסוגו של אלוויס באמצע שנות ה-50, כשאמר: מוזיקה מהסוג שלו (אלוויס) היא מגונה, בעלת ריח סרוח, המעוררת חשק מיני. היא מטפחת יצרים שליליים והרסניים בקרב הנוער". על זה הגיב אלוויס, "...(סינטרה) הוא הצלחה ענקית ושחקן מצוין, אבל אני חושב שהוא לא היה צריך לומר את הדברים האלה...([[רוק אנד רול]])... הוא טרנד, בדיוק כמו שבתחילת דרכו הוא (סינטרה) נחשב לכזה". שנים אחרי, כדי לשמור על התקיימות מסחרית, הקליט לבסוף סינטרה כמה שירים כאלה, בהם "Love Me Tender", של אלוויס, "Mrs Robinson", של [[פול סיימון]], "Somthing" של [[ג'ורג' האריסון]] ו-"Both Sides Now", של [[ג'וני מיטשל]].

בהמשך אותה השנה (1960), כיכב פרנק סינטרה בסרט [[האחד עשר של דני אושן]] (הגרסה המקורית של הסרט [[אושן 11]]) כשאר לצידו מככבים כל שאר חברי ה"ראט פאק" (חבורת העכברושים), דין מרטין, סמי דיוויס ג'וניור, פיטר לופרד וג'ואי בישופ. הסרט היה לאחד הפופולריים ביותר של סינטרה.

ב-[[27 בינואר]] [[1961]], הופיע סינטרה בנשף צדקה באולם ה[[קרנגי הול]] לכבודו של [[מרטין לותר קינג]], לאחר מכן המשיך למלא תפקיד מרכזי בביטול ההפרדה הגזעית בבתי המלון והקזינו של מדינת [[נבדה]] בשנות ה-60, סינטרה הוביל את חבריו ל"ראט פאק" ואומנים אחרים בחברת ההקלטות רפרייז בכך שסירבו להופיע במלונות או בתי קזינו שסירבו לאפשר לאומנים שחורים להופיע בתחומם. לעתים קרובות היה סינטרה מדבר מהבמה על ביטול ההפרדה הגזעית. בעתיד יקיים סינטרה נשפי צדקה נוספים לכבודו של מרטין לותר קינג, לדברי בנו, פרנק סינטרה הבן, מרטין לותר קינג ישב ובכה בעת הופעה בשנת 1963 כאשר סינטרה שר את "Ol' Man River" מתוך המחזמר "ספינת השעשועים" (באנגלית: Show Boat), במחזה הושר השיר על ידי עובד מזח [[אמריקאים אפריקאים|אמריקאי אפריקאי]].

במהלך ה-11 וה-12 בספטמבר 1961, הקליט סינטרה את שיריו האחרונים בחברת ההקלטות קפיטול.

בשנת 1962, כיכב ביחד עם ג'נט לי ולורנס הארווי ב[[מותחן פוליטי|מותחן הפוליטי]] [[השליח ממנצ'וריה]], באותה השנה, סינטרה ו[[קאונט בייסי]] שיתפו פעולה באלבום "[[Sinatra-Basie]]", הצלחה המסחררת של אלבום זה הביאה אותם, שנתיים אחרי, לידי שיתוף פעולה נוסף באלבום "[[It Might as Well Be Swing]]", שאורגן בידי [[קווינסי ג'ונס]]. אחד מאלבומיו השאפתניים ביותר של סינטרה באמצע שנות ה-60 היה "[[The Concert Sinatra]]", שבו הקליט ביחד עם תזמורת בת 73 נגנים.

אלבום ההופעה החיה הראשון של סינטרה, "[[Sinatra At The Sands]]", הוקלט בחודשים ינואר [[פברואר]] [[1966]] בלאס וגאס.

בחודש יוני 1965, סינטרה, סמי דיוויס ג'וניור ודין מרטין הופיעו יחדיו ב[[סנט לואיס]] למטרות צדקה. הקונצרט שודר חי דרך לווין למספר רב של אולמות קולנוע בכל רחבי ארצות הברית. בחודש אוגוסט אותה שנה הוציא סינטרה את אלבומו "September of My Years", שזכה בפרס הגראמי לאלבום השנה. לאחריו הוציא את האנתולוגיה, "[[A Man and His Music]]", בנובמבר אותה השנה שגם הוא זכה בפרס הגראמי לאלבום הטוב ביותר בשנת 1966. תוכנית הטלוויזיה בעלת אותו שם גרפה את פרס ה[[אמי]].

באביב, יצא האלבום, "That's Life", כאשר גם הסינגל וגם האלבום מגיעים לרשימת עשרת הגדולים של מצעד הבילבורד. הסינגל "Strangers in the Night", העפיל לראש מצעד הבילבורד ומצעד הסינגלים הבריטי וקוטף שוב את פרס הגראמי לשנת [[1967]]. האלבום שנשא את אותו השם העפיל לראש מצעד הבילבורד והגיע למקום הרביעי במצעד הבריטי.

בתחילת שנת 1967 סינטרה שיתף פעולה עם [[אנטוניו קרלוס ז'ובים]] בסדרה של הקלטות. מאוחר יותר באותה השנה שיתף סינטרה פעולה עם בתו [[ננסי סינטרה|ננסי]] בשיר "Somthin' Stupid", שהגיע לראש מצעד הביבלבורד ומצעד הסינגלים הבריטי. בחודש ספטמבר, שיתף סינטרה פעולה עם [[דיוק אלינגטון]] באלבום, [[Francis A. & Edward K]].
על המסך הקטן, שיתוף פעולה חוזר עם ז'ובים ו[[אלה פיצג'רלד]] בתוכנית טלוויזיה מיוחדת "A Man and His Music +Ella + Jobim".

"Watertown" (משנת 1970), היה אחד מאלבומי הנושא של סינטרה שזכו לשבחי הביקורת, אך זכה להתעלמות כמעט מוחלטת מבחינה מסחרית כשהוא מוכר 30,000 עותקים, ומגיע למקום ה-101 בלבד במצעד המכירות. כישלון זה שם קץ לרעיון להפיק תוכנית טלוויזיה מיוחדת המבוססת על האלבום.

עם המחשבה על סינטרה כזמר כתב [[פול אנקה]] את השיר [[My Way]], שהפך אולי לשיר המזוהה ביותר עם פרנק סינטרה בכל שבעת עשורי היצירה שלו.

===1980-1970: פרישה וקמבאק===

ב-[[12 ביוני]] [[1971]] - בקונצרט לגיוס כספים לקרן סיוע שהתקיים ב[[הוליווד]] - בגיל 55, סינטרה הודיע כי הוא פורש, בכך מביא לסיום קריירה בת 36 שנה בעולם השעשועים.

ב-[[1973]], חזר סינטרה מהפרישה עם אלבום חדש ותוכנית טלוויזיה מיוחדת: [[Ol' Blue Eyes Is Back]]. האלבום שנחל הצלחה גדולה והגיע למקום ה-13 ברשימת רבי המכר של מגזין הבילבורד ולמקום ה-12 במצעד המכירות בבריטניה. תוכנית הטלוויזיה המיוחדת ששודרה בעקבות האלבום הביאה לידי שיתוף פעולה חוזר בין סינטרה ל[[ג'ין קלי]] בשיר "[[Send in the Clowns]]".

בינואר [[1974]] חזר סינטרה ללאס וגאס, להופעה במלון ה[[סיזר פאלאס]]. ההופעה התקיימה למרות שבשנת 1970 נשבע סינטרה כי לא יופיע יותר במלון, לאחר שבמהלך ויכוח בינו לבין מנהל המקום, סנפורד ווטרמן, שלף האחרון אקדח מול פניו. זמן קצר לאחר שווטרמן פוטר, נפתחה הדלת בפני סינטרה לחזור ולהופיע במלון היוקרתי.

בעת ביקור ב[[אוסטרליה]], גרם סינטרה למהומה כאשר תיאר עיתונאים שרדפו אחרי כל צעד שעשה ולחצו למסיבת עיתונאים, כ"הומואים", "סרסורים" ובמילים קשות אחרות. איגודים מקצועיים אוסטרליים המייצגים עיתונאים, מלצרים ופועלים אחרים הכריזו על שביתה, בדרישה כי סינטרה יתנצל על הערותיו הפוגעניות. סינטרה מצידו דרש כי העיתונים הם אלה שיתנצלו על "חמש עשרה שנים של התעללות שספגתי מהעיתונות העולמית". ראש הממשלה לעתיד של אוסטרליה, בוב הוק, אז נשיא לשכות המסחר של אוסטרליה, התעקש גם הוא כי על סינטרה להתנצל. לבסוף הושגה פשרה בפרשה, לשביעות רצונם החלקית של שני הצדדים: המופע האחרון של סינטרה, בסיבוב ההופעות באוסטרליה, שודר בטלוויזיה האוסטרלית.

בחודש אוקטובר 1974, סינטרה הופיע באולם ה[[מדיסון סקוור גארדן]], בקונצרט טלוויזיוני שיצא לאחר מכן באלבום שנקרא "The Main Event-Live". ליוותה אותה להקת ה"ענקים הצעירים" בהנהגת [[וודי הרמן]], שלאחר מכן לוותה אותו גם בסיבוב ההופעות באירופה, מאוחר יותר באותו החודש. תוכנית הטלוויזיה המיוחדת של המופע זכתה לביקורות טובות יחסית, אך האלבום שקטעיו קובצו ממספר הופעות בסיבוב הופעות הקמבאק שלו, זכה להצלחה בינונית בלבד, שהביאה אותו למקום ה-37 במצעד הבילבורד ולמקום ה-30 במצעד הבריטי.

בשנת [[1979]], אל מול הפירמידות במצרים, הופיע סינטרה בפני נשיא מצרים [[אנואר סאדאת]]. באותה השנה בלאס וגאס, כאשר הוא חוגג 40 שנה בעסקי השעשועים ואת יום הולדתו ה-64, הוענק לו פרס הגראמי היוקרתי בעבור מפעל חיים.

===1990-1980: טרילוגיה, "She Shot Me Down", "L.A. Is My Lady"===

[[קובץ:Frank Sinatra 1973.jpg|שמאל|ממוזער|150px|פרנק סינטרה, 1973]]

בשנת [[1980]], הופיע אלבומו הראשון בשש השנים האחרונות, Trilogy Past Present Future, פרויקט שאפתני של שלושה אלבומים שבהם הקליט שירים מהעבר (מתקופת טרום הרוק), ומההווה (מתקופת הרוק ובת זמננו), שירים מהם התעלם במהלך הקריירה ואילו החלק של העתיד היה אסופת שירים תחת אותו נושא, במקרה זה מחשבותיו לגבי העתיד. אלבום זה אסף שש מועמדויות לפרס הגראמי וזוכה בפרס בעבור הכתיבה הטובה ביותר (באנגלית: liner notes), אלבום זה הגיע למקום ה-17 במצעד הבילבורד. אלבום זה הציג את אחד משיריו הידועים של סינטרה, "Theme from New York, New York", כמו כן כלל האלבום את ביצועו לשירו של ג'ורג' האריסון "Something", היה זה ביצועו השני לשיר וגם הוא זכה לשבחים רבים.

שנה לאחר מכן, הוציא סינטרה, בעקבות הצלחתה של הטרילוגיה, את האלבום [[She Shot Me Down]], באלבום זה שיחזר את הצליל האפל מהשנותיו בחברת ההקלטות קפיטל, האלבום קצר תשבחות מהמבקרים שהגדירו אותו כיין המשתבח עם הזמן.

סינטרה הסתבך במחלוקת כאשר הופיע, בשנת [[1981]], במלון סאן סיטי שב[[דרום אפריקה]], שהייתה מדינה מוחרמת בשעתה, בשל מדיניות ה[[אפרטהייד]], תמורת 2 מיליון דולר.

בשנת [[1983]], נבחר פרנק סינטרה לאחד מחמשת מקבלי פרס, "Kennedy Center Honors", ביחד עם [[קתרין דונהם]], [[ג'יימס סטיוארט]], [[איליה קאזאן]] ו[[וירג'יל תומפסון]]. בצטטו את הסופר [[הנרי ג'יימס]] אמר בטקס נשיא ארצות הברית רונלד רייגן, "אמנות היא צילה של האנושיות", ואחר כך הוסיף שסינטרה, "העביר את חייו בהטלת צל ענק ומפואר".

מוקדם יותר באותה השנה, עבד סינטרה בשיתוף פעולה עם קווינסי ג'ונס, בפעם הראשונה מזה שני עשורים על האלבום, L.A. Is My Lady, שהתקבל היטב על ידי הביקורת, האלבום שהגיע אחרי שאלבום דואט מתוכנן עם זמרת ה[[ג'אז]] לנה הורן, נזנח לאחר שהורן סבלה מבעיה במיתרי הקול, וסינטרה שהיו לו התחייבויות אחרות, לא המתין לה שתבריא.

===שנות ה-90: דואטים וההופעה האחרונה===

בשנת [[1990]], חגג סינטרה את יום הולדתו ה-75 בסיבוב הופעות ברחבי ארצות הברית וזכה בפעם השנייה ב"פרס אלה" (באנגלית: "Ella Award"), בידי אגודת הזמרים היושבת ב[[לוס אנג'לס]], בטקס עצמו הוא הופיע בפעם האחרונה עם [[אלה פיצג'רלד]].
בחודש דצמבר, כחלק מחגיגות יום הולדתו הצהיר ראש עיריית הובוקן ניו ג'רזי, עיר הולדתו, ש"אף אחד לא שר, רקד, המהם ושר סרנדות אל תוך לבבם של צעירים כזקנים....כמו האמן המושלם הזה מהובוקן". באותו החודש נתן סינטרה את ההופעה הראשונה שלו בסיבוב הופעות יובל היהלום במדינת ניו ג'רזי.

בשנת [[1993]], חזר סינטרה במפתיע להקליט ב[[קפיטול רקורדס|חברת ההקלטות קפיטול]] והקליט את אלבום האולפן, [[Duets]], שיצא לאור בחודש נובמבר.

האומנים שנתנו את קולם לאלבום עשו זאת בחינם ואלבום ההמשך, [[Duets II]], שיצא לאור שנה אחר כך הגיע למקום ה-9 במצעד ה[[בילבורד]].

למרות בעיות רפואיות שונות המשיך סינטרה בסיבוב ההופעות, ונשאר סינטרה אטרקציה בקנה מידה עולמי במחצית הראשונה של שנות ה-90. לפעמים נראה היה כי זכרונו בוגד בו, התמוטטות על הבמה במהלך הופעה ב[[ריצ'מונד]], [[וירג'יניה]] בשנת [[1994]], סימנה הדרדרות נוספת.

הופעתו החיה האחרונה של סינטרה נערכה ביפן בחודש דצמבר 1994. כחודשיים לאחר מכן ב-[[25 בפברואר]] 1995, במסיבה פרטית מול 1200 אורחים נבחרים, בליל הסיום לטורניר גולף הנושא את שמו, הופיע סינטרה בפני קהל בפעם האחרונה, שיר הסיום היה "The Best is Yet to Come".

בטקס ה[[פרס גראמי|גראמי]] שנערך בשנת 1994 קיבל סינטרה את ה "Legend Award", את הפרס העניק לו [[בונו]], סולן להקת [[U2]] שאמר, "פרנק הוא היושב ראש של הגישה הרעה (באנגלית: bad attitude), רוק אנד רול מנוגן כדי להיות קשוח, האיש הזה הוא הבוס. היושב ראש של הבוסים...אני לא הולך להתעסק איתו, ואתם?".

בשנת [[1995]], כדי לציין את יום הולדתו ה-80, הודלקו אורות [[בניין האמפייר סטייט]] בצבע כחול. הופעתו האחרונה בטלוויזיה הייתה בתוכנית מחווה שנערכה לכבוד יום הולדתו ה-80 ב[[לוס אנג'לס]].

===חיים פרטיים===

לפרנק סינטרה היו שלושה ילדים, ננסי, פרנק הבן וטינה מאשתו הראשונה ננסי בארבטו, לה היה נשוי בין השנים 1939-1951. הוא נישא שלוש פעמים נוספות, לשחקנית אווה גארדנר, בין השנים 1951-1957. לשחקנית [[מיה פארו]] בין השנים 1966-1968. ולבסוף לברברה מרקס אותה נשא לאישה בשנת 1976 ואליה היה נשוי עד יום מותו.

לאורך חייו סבל סינטרה משינויים במצב הרוח וגם מ[[דיכאון]] ומ[[מניה דפרסיה]]. הוא עצמו אישר את זה בראיון שנתן בשנות ה-50, "בהיותי 18 קארט של מניה דפרסיה, וחייתי חיים מלאי רגשות סוערים וסותרים, יש בי יכולת להכיל עצבות רבה כמו גם התרגשות". בספר זכרונותיה, "בתו של אבי", כתבה בתו טינה על ה"18 קארט", "קל דעת כמו שאבא מסוגל להיות על מצבו הנפשי, אני מאמינה כי כדור אחר של זולופט (סוג של כדור העוזר לטפל במצבי דיכאון), ליום יכול היה להרחיק את השדים שלו ממנו, אך תרופה זו הייתה במשך עשורים לא קיימת".

===מותו===

לאחר שסבל מהתקף לב נוסף, נפטר פרנק סינטרה ב-[[14 במאי]] [[1998]], בשעה 10:50, בבית החולים סידאר-סיני כשאשתו ברברה לצידו. הוא היה בן 82. מילותיו האחרונות של סינטרה היו: "אני מפסיד", למחרת בלילה עומעמו האורות ב[[הסטריפ|סטריפ]] בלאס וגאס לזכרו. נשיא ארצות הברית [[ביל קלינטון]] הוביל מחוות לסינטרה כשציין, "להעריך ברמה האישית את מה שמיליונים העריכו מרחוק". הזמר [[אלטון ג'ון]] אמר: "הוא היה פשוט הטוב ביותר-אף אחד אפילו לא התקרב".

ב-[[20 במאי]] 1998, בכנסיית הרועה הטוב (באנגלית: Church of the Good Shepherd), ב[[בוורלי הילס]], נערכה הלוויה בפני 400 מחבריו הקרובים ועוד מאות מעריצים שהמתינו מחוץ לכותלי הכנסייה. [[גרגורי פק]], [[טוני בנט]] ובנו פרנק סינטרה הבן פנו בדברים אל האבלים, שבהם היו: [[גיל סט ג'ון]], [[טום סלק]], [[ג'ואי בישופ]], [[פיי דאנאווי]], [[טוני קרטיס]], [[לייזה מינלי]], [[קירק דאגלס]], [[רוברט וואגנר]], [[דון ריקליס]], [[ננסי רייגן]], [[אנג'י דיקנסון]], [[סופיה לורן]], [[בוב ניוהארט]], [[מיה פארו]] ו[[ג'ק ניקולסון]]. טקס פרטי נערך מאוחר יותר באותו היום בכנסייה ב[[פלאם ספרינגס]]. הוא נקבר ליד הוריו בבית קברות קטן ושקט ב[[קתדרל סיטי]]. המילים, "The Best Is Yet to Come", חקוקות על מצבתו.

==מורשת==
[[קובץ:Frank Sinatra Hollywood star.jpg|ממוזער|left|הכוכב של סינטרה ב[[שדרת הכוכבים של הוליווד]]]]
[[קובץ:Frank_Sinatra_Memorial_Stamp.JPG‏ |שמאל|ממוזער|100px|בול הנצחה לזכרו של פרנק סינטרה]]
[[שרות הדואר האמריקאי]], הוציא בול דואר בשווי 42 סנט ב-[[13 במאי]] [[2008]], העיצוב על הבול נחשף ב-[[12 בדצמבר]] [[2007]], ביום הולדתו ה-92 של סינטרה ב[[בוורלי הילס]], בנוכחות בני משפחתו. העיצוב מראה ציור משנות ה-50 כאשר הוא חובש כובע. העיצוב גם כולל את חתימתו בשם משפחתו. שמו של בית הדואר של העיר הולדתו, הובוקן, שונה לכבודו בשנת [[2002]]. [[הקונגרס האמריקאי]] העביר החלטה ב-[[20 במאי]] 2008, המציינת את ה-[[13 במאי]] כיום לכבודו של פרנק סינטרה על תרומתו לתרבות האמריקאית.

==קשרים לפשע מאורגן לכאורה==

במשך חייו גרר אחריו סינטרה תשומת לב רבה, לכאורה בשל אישיותו ובשל קשריו עם הפשע המאורגן, כולל דמויות כגון: [[קרלו גמבינו]], [[סאם ג'אנקנה]] ו[[לאקי לוצ'יאנו]]. ה-[[FBI|F.B.I]] החזיק תיקים המכילים 2,403 עמודים על [[פרנק סינטרה]]. קשריו עם המאפיה, תמיכתו הנלהבת בפוליטיקת ה[[ניו דיל]] וקשריו עם נשיא ארצות הברית [[ג'ון קנדי]], גרמו לחשד בקרב [[ג'ון אדגר הובר]], ראש לשכת ה-FBI בזמנו. ה-FBI, עקב אחרי סינטרה כמעט חמישה עשורים, החל משנות ה-40. לדוגמה, באחד מן הדיווחים המוטעים לגביו, נמסר כי סינטרה שילם 40,000 דולר כדי לקבל שחרור משירות צבאי, ועד לשנות ה-80, כאשר הוא הצליח במאמצים לחדש את הרישיון לניהול הימורים מטעם מדינת [[נבדה]]. המסמכים תיארו כי סינטרה היה נתון לאיומים ולסחיטה.

במשך שנה חקר הובר את השתייכותו כביכול של סינטרה לארגון קומוניסטי, אך לא העלה בידו דבר. קוראים למדו כי הכוכב העולה, כדי לקבל פטור משירות צבאי, אמר לוועדת הגיוס כי הוא סובל מפחד מפני קהל. אך האמת הייתה כי הוא גויס לצבא בזמן [[מלחמת העולם השנייה]], אך שוחרר עקב פגיעה בעור התוף, פגיעה שיוחסה ללידתו הקשה שנעשתה באמצעות מלקחיים. התיקים הכילו תיעוד של מפגשיו עם זונות והקשר מחוץ לנישואים שהיה לו עם אווה גארדנר, שהוביל לנישואים. סלבריטאים אחרים המוזכרים בתיקים הם: דין מרטין, [[מרילין מונרו]], פיטר לאופורד וחברתו של ג'אנקאנה הזמרת [[פיליס מקגוויר]]. אוסף המסמכים של ה-F.B.I על סינטרה שוחרר לידי הציבור ב-1998 בעקבות חוק חופש המידע.

==דעות פוליטיות==
במשך חייו החזיק סינטרה בדעות פוליטיות שונות.
הוריו של סינטרה היגרו לארצות הברית בשנים [[1895]] ו-[[1897]]. אמו דולי הייתה מנהלת רובע מטעם המפלגה הדמוקרטית. סינטרה נשאר תומך של המפלגה הדמוקרטית עד שנות ה-60 המאוחרות. כאשר החליף את נאמנותו [[המפלגה הרפובליקנית|למפלגה הרפובליקנית]].

===פעילות פוליטית בין השנים 1968-1944===

בשנת 1944 לאחר ששלח מכתב לנשיא [[פרנקלין דלנו רוזוולט]], הוזמן סינטרה לפגוש את הנשיא בבית הלבן, שם הסכים להיות חלק ממערך המפלגה הדמוקרטית לעידוד מצביעים.

הוא תרם 5000 דולר לבחירות 1944 של המפלגה הדמוקרטית, ולקראת סוף הקמפיין הופיע בשניים שלושה אירועים פוליטיים מידי יום.

לאחר מלחמת העולם השנייה, גברו דעותיו השמאליות של סינטרה. הוא החל לקרוא ספרות פרוגרסיבית והחל לתמוך בארגונים שמאוחר יותר חלקם הוכרזו כארגונים של [[המפלגה הקומוניסטית של ארצות הברית]].

בשנת 1945 הופיע סינטרה בכמה בתי ספר תיכוניים במדינת ניו ג'רזי, בהם שבתו תלמידים כהתנגדות להפרדה הגזעית. מאוחר יותר באותה השנה הופיע בסרט הקצר, הבית בו אני חי, סרט שהתנגד לגזענות.
בשנת 1948 תמך סינטרה במועמדותו של מועמד השמאל, [[הנרי ואלאס]] ל[[נשיאות ארצות הברית]].

בחודש ינואר, 1961, סינטרה ופיטר לאופורד ארגנו את נאום הפתיחה בנשף חגיגי בוושינטון, שנערך ערב לפני השבעתו של הנשיא ג'ון קנדי. האירוע בו השתתפו כוכבים רבים היה להצלחה גדולה, כאשר הצליח לגייס סכום כסף גדול לטובת המפלגה הדמוקרטית.

מעברו של סינטרה אל המפלגה הרפובליקנית החל כאשר הושפל בידי הנשיא קנדי, שהעדיף על פניו את הזמר המתחרה ותומך הרפובליקנים [[בינג קרוסבי]], כאשר ביקר בפלאם ספרינגס בשנת 1962. קנדי תכנן להתארח בביתו של סינטרה למשך חופשת חג האיסטר, אבל לבסוף החליט שלא בגלל הבעיה שבקשריו של סינטרה עם הפשע המאורגן. סינטרה השקיע כספים רבים בשיפור ביתו, בציפייה לביקורו של הנשיא. אחיו של הנשיא קנדי, התובע המחוזי רוברט.פ. קנדי, הגביר את החקירתו נגד דמויות בפשע המאורגן, כמו הבוס של העיר [[שיקגו]], סאם ג'אנקאנה, אשר מוקדם יותר התארח בביתו של סינטרה.

===פעילות פוליטית בין השנים: 1984-1970===

[[קובץ:Frank Sinatra and Ronald Reagan.jpg|שמאל|ממוזער|250px|[[נשיא ארצות הברית]] [[רונלד רייגן]] מעניק לסינטרה את [[מדליית החירות הנשיאותית]]]]

ב-[[27 בפברואר]] 1970, שר סינטרה בבית הלבן כחלק ממחווה לסנאטור אוורט דירקסן. במשך הקיץ תמך סינטרה ברפובליקני נוסף, כאשר הודיע על תמיכתו ב[[רונאלד רייגן]] במרוץ שלו לכהונה שנייה כמושל מדינת קליפורניה. סינטרה גם היה מאוד מיודד עם סגן הנשיא [[ספירו אגניו]]. סינטרה אמר כי הוא מסכים עם המפלגה הרפובליקנית ברוב הנושאים, למעט נושא ההפלות.

לאחר תקופת חיים בה תמך במועמדים לנשיאות מטעם המפלגה הדמוקרטית, תמך סינטרה ב[[ריצ'רד ניקסון]], בבחירות של שנת 1972. בשנת 1973, ספירו אגניו התפטר מתפקידו כסגן נשיא ארצות הברית בעקבות אישומים ללקיחת שוחד והעלמות מס. סינטרה עזר לאגניו לשלם חלק מחשבונותיו המשפטיים לאחר שפרש מהתפקיד.

בבחירות לנשיאות בשנת 1980, תמך סינטרה ברונאלד רייגן, ותרם 4 מיליון דולר למסע הבחירות שלו. סינטרה אמר כי תמך ברייגן מכיוון, "שהוא היה האדם המתאים לתפקיד נשיא ארצות הברית.... הכל כל כך דפוק עכשיו שאנחנו זקוקים למישהו שיסדר את הכל". ניצחונו של רייגן הביא לסינטרה את מערכת היחסים הקרובה ביותר עם הבית הלבן מאז תחילת שנות ה-60, כתוצאה מכך ארגן סינטרה את נשף הצדקה לכבודו של הנשיא הנבחר, כמו שעשה לנשיא קנדי, 20 שנה קודם לכן.

בשנת 1984 חזר סינטרה לעירו הובוקן, ניו ג'רזי והביא עמו את הנשיא רייגן, שהיה באמצעו של מסע הבחירות לנשיאות. רייגן מינה את סינטרה לשגריר לגיוס תרומות במסע הבחירות של המפלגה הרפובליקנית.

==סינטרה וישראל==

[[קובץ:רחבת_פרנק_סינטרה.jpg|שמאל|ממוזער|234px|רחבת פרנק סינטרה בהר הצופים]]

סינטרה נחשב לתומך של [[ישראל]], של ה[[ציונות]] ושל היהדות. למרות היותו איטלקי קתולי ענד סינטרה סביב צווארו במשך שנים שרשרת ועליה מזוזה. בתקופה שלפני מלחמת העצמאות סייע סינטרה ל[[טדי קולק]] ו[[משה שמיר]] להבריח כספים לישראל{{הערה|1=http://www.motke.co.il/ArticleToPrint.aspx?ArticleID=3325}}‏‏.סינטרה סייע להחביא את כספים שנאספו מיהדות ארצות הברית כדי לרכוש נשק עבור [[ההגנה]] בזמן הופעתו במועדון הקופקבנה, בשעה שסוכני ה F.B.I ערכו חיפוש במקום.
פרנק סינטרה ביקר בישראל שלוש פעמים, הראשונה בשנת 1962, אז הגיע לסדרה של שבעה קונצרטים שההכנסות מהם נתרמו להקמת בית נוער יהודי-ערבי בעיר [[נצרת]]. בשנת 1965, הגיע סינטרה לישראל לצילומי הסרט [[הטל צל ענק]], וחלק משכרו הוא תרם לאותה המטרה. ביקורו האחרון היה בשנת 1975, אז הגיע והופיע בהתנדבות בבנייני האומה בירושלים, ההופעה צולמה לטלוויזיה הישראלית וכל הכנסותיה הועברו כתרומה לקרן ירושלים.

במשך השנים סייע סינטרה בגיוס תרומות ל[[האוניברסיטה העברית בירושלים|אוניברסיטה העברית בירושלים]] והוא בעצמו תרם סכום נכבד לאגודת ידידי האוניברסיטה העברית. בעקבות תרומה זו הונצח שמו של סינטרה ברחבה הראשית בקמפוס הר הצופים. כמו כן הוא תרם לסרט ההנצחה לשואה "ג'נוסייד", והפך לחבר בוועד המנהל של חבר הנאמנים של מכון ויזנטל.

==דיסקוגרפיה==
{{ערך מורחב|ערך=[[דיסקוגרפיה של פרנק סינטרה]]}}

==פילמוגרפיה חלקית==
[[קובץ:Frank Sinatra, Jules Munshin and Gene Kelly in On The Town trailer.jpg|ממוזער|left|פרנק סינטרה ג'ולס מאנשין ו[[ג'ין קלי]] ב"[[יום בניו יורק]]", 1949]]
[[קובץ:High Society4.jpg|ממוזער|left|פרנק סינטרה ו[[גרייס קלי]] ב"[[החברה הגבוהה (סרט)|החברה הגבוהה]]", 1956]]
* [[צעד בעליזות]] (1944)-בתפקיד: גלן ראסל.
* [[הבית בו אני גר]] (1945)-בתפקיד: עצמו (סרט קצר)
* [[הרימו עוגן (סרט, 1945)|הרימו עוגן]] (1945)-בתפקיד: קלארנס דוליטל.
* [[עוד תעלה תזרח השמש]] (1946)-בתפקיד: זמר.
* [[זה קרה בברוקלין]] (1947)-בתפקיד: החיל לשעבר דני מילר.
* [[The Kissing Bandit]] {{כ}}(1947)- בתפקיד: ריקרדו.
* [[נס הפעמונים]] {{כ}} (1948)- בתפקיד: הכומר פול.
* [[קח אותי לבייסבול]] (1949)-בתפקיד: שחקן הבייסבול דניס ראיין.
* [[יום בניו יורק]] (1949)-בתפקיד: המלח גבי.
* [[זה רק כסף]] (1951)- בתפקיד: ג'וני דלטון.
* [[לפגוש את דני וילסון]] (1952)-בתפקיד: הזמר דני וילסון.
* [[מעתה ועד עולם]] (1953)-בתפקיד: טוראי אנג'לו מאג'יו.
* [[צעירים בליבם]] (1954)-בתפקיד: ברני סלואן.
* [[סאדנלי]] (1954)- המתנקש ג'ון בארון.
* [[האיש בעל יד הזהב]] (1955)-בתפקיד: פרנקי מאג'קינק.
* [[ברנשים וחתיכות]] (1955)-בתפקיד: נתן דטרויט.
* [[המלכודת העדינה]] (1955)-בתפקיד: סוכן השחקנים צ'ארלי רידר.
* [[לא כזר]] (1955)-בתפקיד: אלברט בון.
* [[מסביב לעולם בשמונים יום (סרט, 1956)|מסביב לעולם בשמונים יום]] (1956)-בתפקיד: פסנתרו בסלון "בארברי קואסט".
* [[קרוסלה]] (1956)- זמר (ללא קרדיט).
* [[החברה הגבוהה (סרט)|החברה הגבוהה]] (1956)-בתפקיד: מבצע 4 שירים(ללא קרדיט).
* [[ג'וני קונצ'ו]] (1956)-בתפקיד: האקדוחן ג'וני קונצ'ו.
* [[חברי ג'ואי]] (1957)-בתפקיד: הזמר ג'ואי אוואנס.
* [[הג'וקר הוא פראי]] (1957)-בתפקיד: הזמר והקומיקאי ג'ו לואיס.
* [[הגאווה והתשוקה]] (1957)-בתפקיד: לוחם הגרילה מיגל.
* [[אחדים באו במרוצה]] (1958)-בתפקיד: החייל דייב הירש.
* [[מלכים הולכים קדימה]] (1958)-בתפקיד: סמל סאם לוג'ינס.
* [[מעטים מול רבים (סרט)|מעולם כל כך מעטים]] (1959)-בתפקיד: קפטן טום ריינולדס.
* [[חור בראש]] (1959)-בתפקיד: טוני מנטה.
* [[האחד עשר של דני אושן]] (1960)-בתפקיד: דני אושן.
* [[קאן קאן (סרט)|קאן קאן]] (1960)-בתפקיד: זמר המבצע 4 שירים.
* [[חילוץ בפיסגה]] (1961)-בתפקיד: אלן בייקר.
* [[השליח ממנצ'וריה]] (1962)-בתפקיד: מייג'ור בנט מארקו.
* [[ארבעה לטקסס]] (1963)-בתפקיד: זאק תומאס.
* [[ימי שיקגו העליזים]] (1964)-בתפקיד: רובו.
* [[איש מלבד האמיצים]] (1965)-בתפקיד: הרוקח הראשי מייט.
* [[הטל צל ענק]] (1966)-בתפקיד:וינס טאלמייג'.
* [[טוני רום]] (1967)-בתפקיד: טוני רום.
* [[הרץ העירום]] (1967)-בתפקיד: סם לייקר.
* [[החטא הקטלני]] (1980)-בתפקיד: אדוארד דילייני.
* [[מרוץ מחוף לחוף 2]] (1984)-בתפקיד: פרנק.

==ראו גם==
{{הפנייה לספר ויקיפדיה|פרנק סינטרה}}
{{-}}

==קישורים חיצוניים==
{{מיזמים|ויקישיתוף=Category:Frank Sinatra}}
* {{imdb name|id=0000069|name=פרנק סינטרה}}
* {{Mooma|מספר=5480|שם=פרנק סינטרה}}
* [http://www.sinatra.com/ פרנק סינטרה האתר הרישמי]
* אליחי וידל, [http://www.themarker.com/tmc/article.jhtml?ElementId=skira20090605_1090507 11 שנה לאחר שמת - פרנק סינטרה גורף 50 מיליון דולר וחוזר להופיע בהוליווד ובקזינו], [[דה מרקר]], 05.6.2009
== הערות שוליים ==
{{הערות שוליים}}

{{פרנק סינטרה}}
{{פרס אוסקר לשחקן המשנה הטוב ביותר}}
{{פרס גלובוס הזהב לשחקן הטוב ביותר - סרט קומדיה או מוזיקלי}}{{פרס גלובוס הזהב לשחקן המשנה הטוב ביותר - סרט קולנוע}}
{{מנחי טקסי האוסקר}}

{{מיון רגיל:סינטרה, פרנק}}
[[קטגוריה:זמרים אמריקאים]]
[[קטגוריה:זמרי פופ אמריקאים]]
[[קטגוריה:מנחי האוסקר]]
[[קטגוריה:זוכי פרס גראמי]]
[[קטגוריה:מעוטרי מדליית החירות הנשיאותית]]
[[קטגוריה:מעוטרי מדליית הזהב של הקונגרס]]
[[קטגוריה:זוכי פרס גלובוס הזהב - שחקנים]]
[[קטגוריה:זוכי פרס גלובוס הזהב - מפעל חיים]]
[[קטגוריה:פרנק סינטרה|*]]
[[קטגוריה:נדבנים אמריקאים]]
[[קטגוריה:זוכי אוסקר: שחקן המשנה הטוב]]
[[קטגוריה:זוכי אוסקר: פרס ז'אן הרשולט לפעילות הומניטרית]]
[[קטגוריה:זוכי פרס גילדת שחקני המסך - מפעל חיים]]
[[קטגוריה:אישים שהונצחו בשדרת הכוכבים של הוליווד: קולנוע]]
[[קטגוריה:אישים שהונצחו בשדרת הכוכבים של הוליווד: מוזיקה]]
[[קטגוריה:אישים שהונצחו בשדרת הכוכבים של הוליווד: טלוויזיה]]
