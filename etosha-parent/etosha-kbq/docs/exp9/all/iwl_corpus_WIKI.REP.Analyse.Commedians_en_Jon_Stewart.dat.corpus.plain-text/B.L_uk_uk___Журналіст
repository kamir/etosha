[[Файл:Phoenix Heinz Abel 1.jpg|thumb|Журналіст бере [[wikt:інтерв'ю|інтерв'ю]]]]

'''Журналіст''' (''новинар'')&nbsp;— особа, яка займається збором, створенням, редагуванням, підготовкою та оформленням інформації для [[редакція|редакції]] зареєстрованого [[засоби масової інформації|засобу масової інформації]], що пов'язаний з нею трудовими чи іншими [[договірні відносини|договірними відносинами]],&nbsp;— або займається такою діяльністю за власною ініціативою. Журналіст&nbsp;— це дзеркало суспільства, він повинен відображати дійсність. Покликання журналіста&nbsp;— приносити користь людям, захищати їх інтереси й вносити світло в темряву необізнаності.

== Права та обов'язки журналіста ==
Права та обов'язки журналіста визначені в ЗУ «Про інформацію» та інших законах, які регулюють діяльність преси, радіо та телебачення.

=== Права журналіста ===
* вільне одержання, використання, поширення (публікацію) та зберігання інформації;
* відвідування державних органів влади, органів місцевого і регіонального самоврядування, підприємств, установ і організацій та бути прийнятим їх посадовими особами;
* відкрито здійснювати записи, в тому числі із застосуванням будь-яких технічних засобів, за винятком випадків, передбачених законом;
* вільний доступ до статистичних даних, архівних, бібліотечних і музейних фондів; обмеження цього доступу зумовлюються лише специфікою цінностей та особливими умовами їх схоронності, що визначаються чинним законодавством України;
* переваги на одержання відкритої за режимом доступу інформації;
* безкоштовне задоволення запиту щодо доступу до офіційних документів;
* по пред'явленні редакційного посвідчення чи іншого документа, що засвідчує його належність до друкованого засобу масової інформації, перебувати в районі стихійного лиха, катастроф, в місцях аварій, масових безпорядків, на мітингах і демонстраціях, на територіях, де оголошено надзвичайний стан;
* звертатися до спеціалістів при перевірці одержаних інформаційних матеріалів;
* поширювати підготовлені ним повідомлення і матеріали за власним підписом, під псевдонімом або анонімно;
* відмовлятися від публікації матеріалу за власним підписом, якщо його зміст після редакційної правки суперечить особистим переконанням автора;
* на збереження таємниці авторства та джерел інформації, за винятком випадків, коли ці таємниці обнародуються на вимогу суду.

=== Обов’язки журналіста ===
* подавати для публікації об'єктивну і достовірну інформацію;
* задовольняти прохання осіб, які надають інформацію, щодо їх авторства або збереження таємниці авторства;
* відмовлятися від доручення редактора (головного редактора) чи редакції, якщо воно не може бути виконано без порушення Закону;
* представлятися та пред'являти редакційне посвідчення чи інший документ, що засвідчує його належність до друкованого засобу масової інформації;
* утримуватися від поширення в комерційних цілях інформаційних матеріалів, які містять рекламні відомості про реквізити виробника продукції чи послуг (його адресу, контактний телефон, банківський рахунок), комерційні ознаки товару чи послуг тощо<ref>[http://zakon.rada.gov.ua/cgi-bin/laws/main.cgi?nreg=2782-12 ЗУ "Про друковані засоби масової інформації"]</ref>.

== Святкові і пам’ятні дні ==
* [[День журналіста]]
* [[День пам'яті журналістів, загиблих при виконанні професійних обов'язків]]

== Див. також ==
* [[Журналістика]]
* [[Телерадіожурналіст]]
* [[Військовий кореспондент]]

== Примітки ==
{{reflist}}

== Посилання ==
{{commons|Category:Journalists}}
* [http://korysne.co.ua/korysna-literatura-dlya-redaktoriv-ta-zhurnalistiv/ Корисна література для редакторів та журналістів]

{{Journalism-stub}}

[[Категорія:Медіапрофесії]]
[[Категорія:Журналісти|*]]
[[Категорія:Журналістика]]

[[bn:সাংবাদিক]]
[[dv:ނޫސްވެރިން]]
[[ka:ჟურნალისტი]]
[[ku:Rojnamevan]]
[[ky:Журналист]]
[[qu:Willay kamayuq]]
[[sl:Novinar]]
[[te:విలేకరి]]
[[tg:Журналист]]
[[wa:Gaztî]]
