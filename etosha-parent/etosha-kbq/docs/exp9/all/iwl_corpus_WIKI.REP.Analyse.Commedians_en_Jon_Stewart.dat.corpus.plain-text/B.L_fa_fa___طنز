{{ادبیات}}
'''طَنز'''،<ref>''طنز'' از واژه‌های مصوب [[فرهنگستان زبان و ادب فارسی]] به جای ''satire'' در انگلیسی و در حوزهٔ [[هنرهای نمایشی]] است. {{یادکرد وب |نویسنده = |نشانی=http://www.persianacademy.ir/UserFiles/File/Mosavvab/06_Latin.rar |عنوان=فرهنگ واژه‌های مصوب فرهنگستان ـ دفتر ششم، بخش لاتین | ناشر =فرهنگستان زبان و ادب فارسی |تاریخ = |تاریخ بازبینی=۲۱ خرداد ۱۳۹۱|صفحه=۸۶}}</ref> هنری است که عدم تناسبات در عرصه‌های مختلف [[جامعه‌شناسی|اجتماعی]] را که در ظاهر متناسب به نظر می‌رسند، نشان می‌دهد و این خود مایه خنده می‌شود. هنر [[طنزپردازی|طنزپرداز]]، کشف و بیان [[هنرمندانه]] و [[زیبایی‌شناسی|زیبایی‌شناختی]] عدم تناسب در این «متناسبات» است.

== ریشهٔ واژه ==
طنز در لغت به معنای طعنه زدن است ولی معنای اصلی که در قبل به کار می رفته است به معنای تیغ جراهی می باشد.  

معادل انگلیسی طنز [//en.wikipedia.org/wiki/Satire satire] است که از satira در لاتین گرفته شده که از ریشه satyros یونانی است. satira نام ظرفی پر از میوه‌های متنوع بود که به یکی از خدایان کشاورزی هدیه داده شده بود و به معنای واژگانی «غذای کامل» یا «آمیخته‌ای از هرچیز» بود.<ref>[[محمدرضا اصلانی (همدان)]]، ''فرهنگ واژگان و اصطلاحات طنز''، [[انتشارات کاروان]]، ۱۳۸۵، ص ۱۴۰</ref> 
== تفاوت طنز با هجو و کمدی ==
از اقسام [[هجو]] است اما تفاوت در این است که آن تندی و تیزی و صراحت هجو در طنز نیست. وانگهی در طنز معمولاً مقاصد اصلاح طلبانه و اجتماعی مطرح است طنز کاستن از مقام و کیفیت کسی یا چیزی است به نحوی که باعث خنده و سرگرمی شود و گاهی در آن تحقیری باشد.
بین طنز و [[کمدی]] هم البته فرق است. در کمدی معمولاً خنده به خاطر خنده مطرح است، اما در طنز خنده برای استهزاء است. بدین ترتیب طنز وسیله است نه هدف. در طنز کسی که مورد انتقاد قرار می گیرد ممکن است یک فرد خاص باشد یا یک تیپ یا یک طبقه یا ملّت و حتی یک نژاد. گاهی نویسنده قهرمان اثر را به سخره می گیرد، اما مراد او کسی یا کسانی بیرون از اثر ادبی است و بدین منظور حتی ممکن است از خود بدگوئی کند.<ref>[http://tanzna.ir خبرگزاری طنز ایران<!-- عنوان تصحیح شده توسط ربات -->]</ref>

== تعریف اصطلاح ==
در ادبیات طنز به نوع خاصی از آثار منظوم یا منثور ادبی گفته می‌شود که اشتباهات یا جنبه‌های نامطلوب رفتار بشری، فسادهای اجتماعی و سیاسی یا حتی تفکرات فلسفی را به شیوه‌ای خنده دار به چالش می‌کشد.<ref>[[محمدرضا اصلانی (همدان)]]، ''فرهنگ واژگان و اصطلاحات طنز'' [[انتشارات کاروان]]، ۱۳۸۵، ص ۱۴۰</ref>{{سخ}}در تعریف طنز آمده‌است: «اثری ادبی که با استفاده از بذله، وارونه سازی، خشم و نقیضه، ضعف‌ها و تعلیمات اجتماعی جوامع بشری را به نقد می‌کشد.»<ref>مقدمه مگ گراهیل بر ادبیات</ref>{{سخ}}

دکتر جانسون طنز را این گونه معنی می‌کند: «شعری که در آن شرارت و حماقت سانسور شده باشد.»<ref>[[محمدرضا اصلانی (همدان)]]، ''فرهنگ واژگان و اصطلاحات طنز''، [[انتشارات کاروان]]، ۱۳۸۵، ص ۱۴۱</ref>

به کار بردن کلمه طنز برای انتقادی که به صورت خنده آور و مضحک بیان شود در فارسی معاصر سابقه زیاد طولانی ندارد. هرچند که طنز در تاریخ بیهقی و دیگر دیگر آثار قدیم زبان فارسی به کار رفته، ولی استعمال وسیعی به معنای satire اروپایی نداشته‌است. در فارسی، عربی و ترکی کلمه واحدی که دقیقاً این معنی را در هر سه زبان برساند وجود نداشته‌است. سابقاً در فارسی هجو به کار می‌رفت که بیشتر جنبه انتقاد مستقیم و شخصی دارد و جنبه غیر مستقیم ساتیر را ندارد و اغلب آموزنده و اجتماعی هم نیست. در فارسی هزل را نیز به کار برده‌اند که ضد جد است و بیشتر جنبه مزاح و مطایبه دارد.<ref>[[حسن جوادی]]، ''تاریخ طنز در ادبیات فارسی''، [[انتشارات کاروان]]، ۱۳۸۴، ص ۱۱</ref>

== ماهیت طنز ==
طنز تفکر برانگیز است و ماهیتی پیچیده و چند لایه دارد. گرچه طبیعتش بر خنده استوار است، اما خنده را تنها وسیله‌ای می‌انگارد برای نیل به هدفی برتر و آگاه کردن انسان به عمق رذالت‌ها. گرچه در ظاهر می‌خنداند، اما در پس این خنده واقعیتی تلخ و وحشتناک وجود دارد که در عمق وجود، خنده را می‌خشکاند و انسان را به تفکر وا می‌دارد. به همین خاطر در باره طنز گفته‌اند: «طنز یعنی گریه کردن قاه قاه، طنز یعنی خنده کردن آه آه.»<ref>[[محمدرضا اصلانی (همدان)]]، ''فرهنگ واژگان و اصطلاحات طنز''، [[انتشارات کاروان]]، ۱۳۸۰، ص ۱۴۱</ref>
در نتیجه طنز را میتوان مانند یک تیغ جراهی فرض نمود زیرا کار تیغ جراهی برش جایی به  منظور بهبود ان می باشد.

طنز در ذات خود انسان را برمی آشوبد، بر تردیدهایش می‌افزاید و با آشکار ساختن جهان همچون پدیده‌ای دوگانه، چندگانه یا متناقض، انسان‌ها را از یقین محروم می‌کند. جان درایدن در مقاله «هنر طنز» ظرافت طنز را به جدا کردن سر از بدن با حرکت تند و سریع شمشیر تشبیه می‌کند، طوری که دوباره در جای خود قرار گیرد.<ref>[[محمدرضا اصلانی (همدان)]]، ''فرهنگ واژگان و اصطلاحات طنز''، [[انتشارات کاروان]]، ۱۳۸۵، ص ۱۴۲</ref>
 

ماهیت طنز در خدمت رشد نظام توتالیتر

ما همیشه طنز را به عنوان چیزی خوب که واقعیت را به همه می نمایاند پذیرفته ایم.این یکی از بدیهی ترین تصورات ما نسبت به طنز است ولی محمد هادی پورابراهیم در مقاله ای با عنوان طنز به مثابه هنر یا نهادی سرکوبگر از زاویه ای متفاوت به مقوله ی طنز نگاهی داشته و طنز را منحصر به جوامع سرکوبگر و توتالیتر پنداشته که راه دیگری برای دیالوگ و گفت و گو پیدا نمی کنند و صرفن با گفتن طنز موقعیت های دشوار را یکی پس از دیگری دشوارتر می کنند و در پی یافتن راه حلی برای معضل برنخواهند آمد چنین نگرشی به طنز چنان تازه و بدیع و خلاق است که تا به حال کسی از این دید به طنز نگاهی نداشته است.

محمد هادی پورابراهیم با مطالعات فراوانی که دارد اکنون فرهنگ و زبان شناسی قهار تلقی می شود در این مقاله و مقاله های دیگری که نوشته به موضوعات جالبی پرداخته که تا به حال کمتر کسی به آن فکر کرده است.این نویسنده و زبان شناس در این مقاله که در نشریه ی خوانش به چاپ رسیده است به بررسی طنز به عنوان نهادی سرکوبگر پرداخته است که خواندن این مقاله بسیار دلچسب و جالب می باشد.

== طنز در ادبیات کلاسیک و مدرن جهان ==
[[پرونده:Satire (Orazio) - pag. 12.JPG|بندانگشتی|300px|چپ|<center>"لو الکترونیکی طنز l' epistole دی س Orazio Flacco"، چاپ شده در سال 1814.</center>]]
در میان شاعران یونان و روم، شعرهای طنز [[آرخیلوخوس]]، [[هیپوناکس]]، [[آریستوفان]]، [[لوسیلیوس]]، [[هوراس]] و [[جوونال]] قدیمی‌ترین نمونه هاست. در ادبیات قرون وسطای انگلیس از ''[[قصه‌های کنتربری]]'' اثر [[جفری چاسر]] و منظومه ''رویای پیرس شخم کار'' اثر [[ویلیام لاگلند]] می‌توان نام برد. در دوران رنسانس [[رابله]]، [[سروانتس]] و [[لوییجی پولچی]] مشهور طنزپردازان هستند.
آثار طنز ابتدا به صورت شعر بود و بعدها شیوه‌های روایی را هم در بر گرفت. امروزه در ادبیات جهان، مشهورترین طنزنویسان، نثرنویسانی چون سروانتس، رابله، [[ولتر]]، [[جوناتان سویفت]]، [[هنری فیلدینگ]]، [[جوزف آدیسون]]، [[ویلیام تکری]]، [[مارک تواین]]، [[جرج اورول]]، [[جوزف هلر]]، [[سینکلر لوئیس]]، [[جان چیور]] و [[آلدوس هاکسلی]] هستند.<ref>[[محمدرضا اصلانی (همدان)]]، ''فرهنگ واژگان و اصطلاحات طنز''، ] [[انتشارات کاروان]]، ۱۳۸۵، ص ۱۴۲</ref>

== طنز در ادبیات فارسی ==
در ادبیات کلاسیک فارسی، طنز در میان آثار نویسندگان دوره‌های مختلف به اشکال گوناگون وجود داشت. در صدر این افراد، [[عبید زاکانی]] پدر هنر طنز در ادبیات فارسی است.<ref>[[محمدرضا اصلانی (همدان)]]، ''فرهنگ واژگان و اصطلاحات طنز''، ] [[فومنی]] ([[گل آقا]])، [[ابوالفضل زرویی نصرآباد(ملانصرالدین)]]، [[ابوالقاسم حالت]]، [[جمشید عظیمی نژاد]]، [[دکتر فرشاد روشن ضمیر]] و دکتر [[مازیار نصرتی]] را نام برد.</ref>

== شیوه‌های طنز ==
انواع آثار ادبی که طنز نویس می‌تواند به کار ببرد فوق العاده زیاد و متنوع است، رمان، نمایش نامه، شعر و... اما شیوه‌ها یا تکنیک‌هایی که در آن به کار می‌رود محدود است.
۱. کوچک کردن
۲. بزرگ کردن
۳. تقلید مضحک از یک اثر ادبی شناخته شده
۴. ایجاد موقعیتی در داستان یا نمایش که به خودی خود طنزآمیز است.
۵. به کار بردن عین کلمات کسی که مورد طنز قرار می‌گیرد و ایجاد چهارچوبی مضحک برای آن.<ref>[[حسن جوادی]]، ''تاریخ طنز در ادبیات فارسی''، [[انتشارات کاروان]]، ۱۳۸۴، ص ۱۱</ref>

== طنز و لطیفه‌های مکتوب ==
طنز یعنی بیان هنرمندانه و نقادانهٔ کژی‌ها و نادرستی‌ها به قصد اصلاح و نه تخریب. طنز فاخرترین گونهٔ شوخ‌طبعی‌ست، که گونه‌های دیگرش هزل و هجو و فکاهه‌اند. لطیفه‌ها عمدتاً از نوع فکاهه‌اند؛ اما آن‌جا که رنگ و بوی تمسخر قومی یا شخصی خاص می‌گیرند، به هجو متمایل می‌شوند.

== جوک و لطیفه (طنز شفاهی) ==
این حقیقت که طنز در میان عامه‌است، ادعای گزافی نیست. طنزی که در ادبیات عامه ماندگار شود، قطعاً قدرت بالایی دارد. طنزهای شفاهی بخش مهمی از ادبیات عامه‌اند.

== منابع ==
{{چپ‌چین}}
* L'Ironie littéraire. Essai sur les formes de l'écriture oblique by Philippe Hamon, Hachette Littérature, ۱۹۹۶
* Der Ernst der Ironie. by Rudolf Lüthe, Königshausen & Neumann, ۲۰۰۳
{{پایان چپ‌چین}}

== پانویس ==
{{پانویس|۲}}
[http://kajokole.ir/ سرگرمی تفریحی کج و کوله]
{{طنز}}
{{روایت}}

{{زبان‌شناسی-خرد}}

[[رده:طنز]]
[[رده:ادبیات]]
[[رده:تئاتر]]
[[رده:ژانرهای تلویزیون]]
[[رده:شوخی]]
[[رده:علوم بلاغی]]
[[رده:گونه‌های فیلم]]
