{{Filmski umjetnik
|ime             = Woody Allen
|slika           = Woody Allen at the premiere of Whatever Works.jpg
|veličina        = 210px
|opis slike      = Woody Allen, 2009.
|rodno ime       = Allen Stewart Königsberg
|pseudonim       = 
|rođenje         = [[1. prosinca]] [[1935]].
|mjesto rođenja  = {{ZD|S|SAD}} [[Brooklyn]], [[New York (savezna država)| New York]], [[SAD]]
|smrt            = 
|mjesto smrti    = 
|godine rada     = [[1950]]. -
|web             = 
|supruga         = Harlene Rosen (1956.-1962.) <br/>Louise Lasser (1966.-1969.) <br/>Soon-Yi Previn (1997.-)
|suprug          = 
|važnije uloge   = 
|važniji filmovi = 
|oscar           = '''[[Oscar za najboljeg redatelja|Najbolji redatelj]]''' <br/>[[1977]]. ''[[Annie Hall]]''<br/>'''[[Oscar za najbolji originalni scenarij|Najbolji originalni scenarij]]''' <br/>[[1977]]. ''[[Annie Hall]]'' <br/>[[1986]]. ''[[Hannah i njezine sestre]]''
|emmy            = 
|tony            = 
|zlatni globus   = '''[[Zlatni globus za najbolji scenarij|Najbolji scenarij]]''' <br/>[[1985]]. ''[[Ljubičasta ruža Kaira]]''
|bafta           = '''Najbolji redatelj''' <br/>[[1977]]. ''[[Annie Hall]]''<br/>[[1986]] ''[[Hannah i njezine sestre]]'' <br/>'''Najbolji film''' <br/>[[1985]]. ''[[Ljubičasta ruža Kaira]]'' <br/>'''Najbolji scenarij''' <br/>[[1977]]. ''[[Annie Hall]]''<br/>[[1979]]. ''[[Manhattan (1979)|Manhattan]]'' <br/>'''Najbolji originalni scenarij''' <br/>[[1985]]. ''[[Ljubičasta ruža Kaira]]''<br/>[[1986]]. ''[[Hannah i njezine sestre]]''<br/>[[1992]]. ''[[Muževi i žene]]''
|cesar           = '''Najbolji strani film''' <br/>[[1980]]. ''[[Manhattan (1979)|Manhattan]]''<br/>[[1986]]. ''[[Ljubičasta ruža Kaira]]''
|goya            = '''Najbolji europski film''' <br/>[[2006]]. ''[[Završni udarac]]''
|afi             = 
|olivier         = 
|saturn          = 
|ostale_nagrade  = 
}}

'''Woody Allen''' ([[New York]], [[1. prosinca]] [[1935]].), [[SAD|američki]] filmski redatelj i glumac. Pravo ime mu je '''Allen Stewart Konigsberg'''.

U središtu pažnje njegovih [[satira|satiričkih]] [[komedija]] su njujorški intelektualci, koje prikazuje tragikomično "bez dlake na jeziku".

== Mlade godine ==

Allen je rođen u [[New York]]u kao dijete [[Židovi|židovske]] obitelji austrijsko-ruskog podrijetla, oca '''Martina Königsberga''' ([[1900]]. - [[2001.]]) i majke '''Netty Cherrie''' ([[1908]]. - [[2002]].). On i njegova mlađa sestra Letty odrasli su u Flatbushu, u [[Brooklyn]]u. Allen je pohađao hebrejsku školu 8 godina a onda je otišao u srednju školu ''Middwood''. Tijekom tog vremena živio je na aveniji K, između Istočne 14. i 15. ulice. Kolege u školi su ga prozvali "crveni" zbog njegove crvene kose, a on ih je znao zadiviti čarobnjačkim trikovima.

Kako bi skupio novac, počeo je pisati šale za Davida O. Albera, koji ih je prodavao kolumnistma u novinama. Sa 16 godina je počeo pisati šaleza zvijezde kao što su [[Sid Caesar]] te se počeo zvati Woody Allen. Otišao je studirati komunikaciju i film na sveučilištu u New Yorku, ali nije imao dobre ocjene pa se ispisao. Kasnije je nakratko i pohađao gradski fakultet u New Yorku.

== Karijera ==

Sa 19 godina je počeo pisati za ''The Ed Sullivan Show''. U 60-ima je počeo nastupati kao stand-up komičar. [[1965]]. po njegovom scenariju snimljen je njegov prvi film "[[Što ima novo, mačkice?]]" (kojeg pak nije režirao) a u kojem je jednu od glavnih uloga igrao [[Peter Sellers]]. Godinu dana kasnije snimio je svoj prvi film kao redatelj, parodiju "[[Što ima, Tiger Lily?]]" u kojoj je krivo presinkronizirao jeftini [[japan]]ski špijunski triler u komediju. 1967. nastupio je i u parodiji "[[Casino Royale (1967)|Casino Royale]]" u kojoj je parodiran [[James Bond]], no navodno je bio jako nezadovoljan snimanjem i gotovim rezultatom. "[[Zgrabi novac i bježi]]", svoj drugi film kao redatelj, snimio je [[1969]]. Tijekom tog razdoblja snimao je većinom jednostavne komedije apsurda u kojima je i sam glumio.

[[Datoteka:Anniehall.jpg|lijevo|mini|150px|Plakat Allenovog filma "[[Annie Hall]]" iz 1977.]]

[[1977]]. napravio je preokret u svojoj karijeri te se okrenuo ozbiljnim i realističnim temama iz stvarnog života u tragikomediji "[[Annie Hall]]". Za taj film je osvojio dva [[Oscar]]a, za najbolji scenarij i režiju, no on se zanimljivo nije pojavio na dodjeli nagrade. Od tada je povremeno snimao i drame, kao što su "[[Interijeri (1978)|Interijeri]]", po uzoru na svojeg idola, švedskog redatelja [[Ingmar Bergman|Ingmara Bergmana]]. "Stardust Memories" je navodno inspiriran filmom "[[8 1/2]]" kojeg je režirao [[Federico Fellini]].

Tijekom 80-ih eksperimentirao je najrazličitijim filmovima sa originalnim pričama; među njima je i pseudo-dokumentarac "[[Zelig]]" te fantastična komedija "[[Ljubičasta ruža Kaira]]" u kojoj lik iz filma siđe sa platna u stvarni svijet - za taj je film Allen osvojio [[Zlatni globus]] i [[BAFTA]]-u za scenarij. Za tragikomediju "[[Hannah i njezine sestre]]" je osvojio trećeg Oscara za scenarij, a sam film u kategoriji komedije ili mjuzikla je osvojio [[Zlatni globus]]. Uz to, sa zaradom od 40 milijuna $ u kinima SAD-a, to je njegov najkomercijalniji film. Nakon tog filma Allen je upao u kreativnu krizu snimajući nezapažene filmove, sve do hvaljene drame "[[Zločini i prijestupi]]" iz [[1989]].

U 90-ima je ponovno zapao u krizu jer njegovi filmovi "Sjeni magle" te "Tajnovita ubojstva na Manhattanu" nisu privukla ni naklonost publike ni kritike. Mnogi su počeli i prigovarati da prečesto glumi glavnu ulgou u vlastitim filmovima te da stalno izabire mlađe žene za partnerice u pričama. [[1994]]. ponovno se vratio u formu hvaljenim komedijama "[[Metci iznad Broadwayja]]", "[[Moćna Afrodita]]" i "[[Razarajući Harry]]". U [[21. stoljeće|21. stoljeću]] Allenovi novi filmovi opet su naišli na podvojene ocjene kritičara i mlake pohvale, uz par iznimaka kao što je triler-drama "[[Završni udarac]]" u kojoj je nastupila [[Scarlett Johansson]] koju je redatelj proglasio svojom novom muzom. Sa sveukupno 14 nominacija za [[Oscar]]a, bilo za režiju, scenarij ili glumu, Allen drži rekord kao jedna od osoba sa najviše nominacija za tu nagradu. Ipak, nijednom nije došao na dodjelu - iznimka je bila jedino [[2002]]. godina, kada se pojavio kako bi pomogao ugledu grada New Yorku nakon napada [[Napadi 11. rujna 2001.|9/11]]. Rijetko kada se pojavio u filmovima koje nije osobno režirao - među njima su i animirani film "[[Mravi (1998)|Mravi]]" i "[[Naslovnica (1976)|Naslovnica]]" iz [[1976]].

U jednom intervjuu je izjavio da su njegovi najdraži vlastiti filmovi "[[Ljubičasta ruža Kaira]]", "[[Muževi i supruge]]" i "[[Završni udarac]]".

== Privatni život ==

[[Datoteka:Woody Allen - statue.jpg|desno|mini|150px|Kip Woodyja Allena u Španjolskoj]]

Allen se prvi put vjenčao s 20 godina s Harlene Rosen, studenticom filozofije. Njihov brak trajao je 6 godina. [[1966]]. se vjenčao s glumicom Louise Lasser s kojom je snimio i par filmova, ali se od nje razveo za tri godine. [[1970]]. je upoznao [[Diane Keaton]] sa kojom je počeo ljubavnu vezu. I s njom je snimio par filmova, među kojima je i "[[Annie Hall]]". No nikada se nisu vjenčali.

[[1980]]. je započeo ljubavnu vezu s glumicom ''[[Mia Farrow|Mijom Farrow]]''. Zajedno su usvojili dvoje djece; ''Dylana Farrowa'' i ''Mosesa Farrowa''. S njom je Allen po prvi put postao otac i dobio sina ''Satchela Farrowa'' (koji se danas zove Ronan Seamus Farrow). [[1992]]. su se razišli kada je Farrow otkrila Allenova fotografije u kojima je slikao njenu golu usvojenu kćerku [[Soon-Yi Previn]]. Čak ga je optužila za spolno zlostavljenje njene djece, no slučaj nikada nije završio na sudu. Allen se [[1997]]. vjenčao sa Soon-Yi Previn te je usvojio dvije kćerke. Previn je nijekala da je on ikada bio njen očuh.

Allen je poznat i po svojim neurozama i nervoznom ponašanju, te posjetima psihijatru. Tu svoju narav je često izložio u filmovima.

== Filmografija ==
{{Glavni|Filmografija Woodyja Allena}}

== Drame  ==
* [[Nemoj piti vodu: Komedija u 2 čina]]
* [[Sviraj opet, Sam]]
* [[Bog: Komedija u jednom činu]]
* [[Rabljena memorija]]

== Vanjske poveznice ==
{{Commonscat|Woody Allen}}
*[http://www.woodyallen.com WoodyAllen.com] (neslužbena)
*{{imdb ime|id=0000095|ime=Woody Allen}}

{{GLAVNIRASPORED:Allen, Woody}}
[[Kategorija:Američki filmski glumci]]
[[Kategorija:Američki filmski redatelji]]
[[Kategorija:Američki filmski scenaristi]]
[[Kategorija:Američki komičari]]
[[Kategorija:Dobitnici BAFTA-e]]
[[Kategorija:Dobitnici Oscara za najboljeg redatelja]]
[[Kategorija:Dobitnici Oscara za najbolji originalni scenarij]]
[[Kategorija:Dobitnici Zlatnog globusa]]



{{Link FA|it}}
