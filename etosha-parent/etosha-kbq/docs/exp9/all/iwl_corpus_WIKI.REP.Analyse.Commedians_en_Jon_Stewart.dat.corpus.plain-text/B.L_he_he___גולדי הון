{{שחקן
|שם=
|תמונה=[[קובץ:Goldie Hawn cropped.jpg|180px]]
|כיתוב=גולדי הון, 1989
|שם במה=
|סוגה מועדפת=
|תאריך לידה=[[21 בנובמבר]] [[1945]]
|מקום לידה=[[וושינגטון הבירה]]
|תאריך פטירה=
|מקום פטירה=
|שנות הפעילות=1967 - היום
|פרסים=[[פרס אוסקר לשחקנית המשנה הטובה ביותר]] {{ש}} [[פרס גלובוס הזהב]]
|דמות=
|בכורה=
|שפה מועדפת=
|עיסוקים אמנותיים בולטים אחרים=
|אתר אינטרנט=
|קישור=0000443
}}

'''גולדי ג'ין הון''' (ב[[אנגלית]]: '''Goldie Jean Hawn''', נולדה ב-[[21 בנובמבר]] [[1945]]) היא [[שחקן קולנוע|שחקנית קולנוע]] [[אמריקאית]] [[יהודים|יהודיה]], זוכת [[פרס אוסקר לשחקנית המשנה הטובה ביותר]] ו[[פרס גלובוס הזהב]].

==ביוגרפיה==
===פרטים אישיים===
הון נולדה ב[[וושינגטון הבירה]] לאדוארד רותלדג' הון (חבר בלהקה מוזיקלית) וללורה סטייהוף ([[עקרת בית]]), ולה אחות ואח, שנפטר כשלורה הייתה בהריון עם גולדי. היא גדלה בטקומה פארק שב[[מרילנד]]. אביה, שהיה צאצא של [[אדוארד רותלדג']], מושל מדינת [[דרום קרוליינה]] ומחותמי [[הכרזת העצמאות של ארצות הברית]] היה [[נצרות פרוטסטנטית|נוצרי פרוטסטנטי]], אמה הייתה יהודיה בת לזוג מהגרים מ[[הונגריה]] והיא גדלה על מסורת הדת היהודית. בתה של הון היא השחקנית [[קייט הדסון]].

===נעוריה ותחילת דרכה===
הון החלה בגיל שלוש ללמוד [[בלט]], ורקדה בלהקת בלט בהפקה ב[[מונטה קרלו]] של "[[מפצח האגוזים]]" מאת [[צ'ייקובסקי]] ב-[[1955]]. לאחר מכן השתתפה בהפקות במה ב[[וירג'יניה]] ובין השאר שיחקה את יוליה ב"[[רומיאו ויוליה]]". היא המשיכה עם הריקוד ונהייתה לרקדנית גו-גו ב[[ניו יורק]].

===קריירה קולנועית===
ב[[שנות השישים]] החלה הון בסדרות [[סיטקום]] כ"בוקר טוב עולם" ו-"Rowan & Martin's Laugh-In", שבזכותה התגלתה והוצעו לה תפקידים קולנועיים. על תפקידה הראשון בקולנוע היא קיבלה את [[פרס אוסקר לשחקנית המשנה הטובה ביותר|פרס האוסקר לשחקנית המשנה הטובה ביותר]], בקומדיה "[[פרח הקקטוס]]" (1969), בו כיכבה לצד [[וולטר מתאו]] ו[[אינגריד ברגמן]]. אחר כך החלו התפקידים לזרום: היא כיכבה בשני סרטים לצד [[וורן בייטי]] ב[[שנות השבעים]]: "דולרים" ו"שמפו", עליו קיבלה מועמדות ל[[גלובוס הזהב]], כמו גם על הסרטים "פרפרים הם חופשיים", "הדוכסית והנוכל" ועל "תרגיל לבלשית מתחילה", כולם בשנות השבעים וכולם כשחקנית קומית/מוזיקלית{{הערה|[http://www.imdb.com/name/nm0000443/awards פרסיה של הון] באתר IMDb}}. 
[[קובץ:Goldie Hawn and Kurt Russell 2.jpg|שמאל|ממוזער|250px|גולדי הון וקורט ראסל על השטיח האדום, [[1989]].]]
ב[[שנות השמונים]] כיכבה בקומדיה המצליחה [[טוראית בנג'מין]], אותה גם הפיקה, ועליה קיבלה מועמדות נוספת ל[[גלובוס הזהב]] (ול[[פרס האוסקר]]), כמו גם על "חברים טובים", בו הופיעה לצד [[ברט ריינולדס]]. ב-[[1982]] היא כיכבה בדרמה של [[ג'ונתן דמי]] "נשים בעורף", שם הכירה את השחקן [[קורט ראסל]], שהיה לבן זוגה (ללא נישואים) במשך 30 שנים ולהם ילד משותף. 

ב[[שנות התשעים]] ניסתה לשנות לכיוון לעבר המלודרמה כשכיכבה במותחן "נבגדת", בו גילמה אישה נשואה המגלה סודות אפלים שמסתיר בעלה. הסרט היה לכישלון קופתי וגם הביקורות לא אהבו, והון חזרה למקום בו היא הכי מצליחה - הקומדיות. בהמשך העשור היא כיכבה בסרטים מצליחים יותר ומצליחים פחות כ"אישה בהפתעה", לצד [[סטיב מרטין]], [[המוות נאה לה]]", לצד [[מריל סטריפ]], "מועדון האקסיות", שהיה לשובר קופות, ו"כולם אומרים אני אוהב אותך", קומדיה מוזיקלית של [[וודי אלן]] שהייתה לכישלון קופתי. כמו כן, הון התנסתה בבימוי, בסרט טלוויזיה בעל אלמנטים תיאטרלים בשם "תקווה". 

ב[[שנות האלפיים]] כיכבה רק בשני סרטים: הראשון, "משחקי חברה", שהיה כישלון קופתי ובו אף זכתה למועמדות ב[[פרס ראזי]] כשחקנית המשנה הגרועה ביותר, והשני "לא דופקות חשבון" לצד [[סוזן סרנדון]] ו[[ג'פרי ראש]], שהיה להצלחה קופתית מסחררת, הביקורות שיבחו את הופעתה והיא קיבלה מועמדות ל[[גלובוס הזהב]], לאחר 20 שנים שבהם לא זכתה בפרס (מאז "פרח הקקטוס").

===משפחה===
הון הייתה נשואה פעמיים: לגאס טריקוניס בשנים [[1969]] - [[1974]] ולביל הדסון בשנים [[1975]] - [[1980]], ממנו יש לה בן ובת, אוליבר ו[[קייט הדסון]], [[שחקנית]] [[קולנוע]] ידועה. משנת [[1983]] הון נמצאת במערכת יחסים מחוץ לנישואין עם השחקן [[קורט ראסל]], ולהם בן משותף, וויאט ראסל.

כיום היא נחשבת לאחת מ[[מפיק קולנוע|מפיקות הקולנוע]] העסוקות בתעשייה, נכון ל[[שנות השישים]] וה[[שנות השבעים|שבעים]] היא נחשבת לאחת השחקניות המפורסמות בקולנוע האמריקאי ואחת מהנחשקות שבהן.

==קישורים חיצוניים==
{{מיזמים|ויקישיתוף=Category:Goldie Hawn|שם ויקישיתוף=גולדי הון}}
* אן בורדן, {{אנצ נשים יהודיות|hawn-goldie}}
*{{imdb name|id=0000443|name=גולדי הון}}
* {{ערוץ E|מספר=453}} 
* [http://www.seret.co.il/actors/index.asp?catCase=5&id=116 Seret.co.il]
* [http://www.starpulse.com/Actresses/Hawn,_Goldie/ www.starpulse.com]
* [http://www.askmen.com/women/actress_250/256_goldie_hawn.html www.askmen.com]
* {{nrg|ויו גרוסקופ|מהון להון: כך הפכה גולדי הון למלכת המדיטציה|345/331|13 במרץ 2012||47|2}}
==הערות שוליים==
{{הערות שוליים}}

{{פרס אוסקר לשחקנית המשנה הטובה ביותר}}
{{פרס גלובוס הזהב לשחקנית המשנה הטובה ביותר - סרט קולנוע}}
{{מנחי טקסי האוסקר}}

{{מיון רגיל:הון, גולדי}}
[[קטגוריה:שחקני קולנוע וטלוויזיה אמריקאים]]
[[קטגוריה:מפיקי קולנוע אמריקאים]]
[[קטגוריה:שחקני קולנוע וטלוויזיה יהודים אמריקאים]]
[[קטגוריה:מנחי האוסקר]]
[[קטגוריה:זוכי אוסקר: שחקנית המשנה הטובה]]
[[קטגוריה:זוכי פרס גלובוס הזהב - שחקנים]]
[[קטגוריה:יהודים אמריקאים]]
