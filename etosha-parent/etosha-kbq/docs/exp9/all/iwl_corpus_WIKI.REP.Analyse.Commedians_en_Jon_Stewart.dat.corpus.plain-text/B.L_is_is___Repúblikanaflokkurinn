'''Repúblikanaflokkurinn''' (e. Republican Party, gengur oft undir skammstöfuninni GOP fyrir Grand Old Party) er [[stjórnmálaflokkur]] í [[Bandaríkjunum]] og annar tveggja stórra flokka þar í landi, hinn mun vera [[Demókrataflokkurinn]]. Af þeim tveimur er Repúblikanaflokkurinn talinn íhaldssamari en það má rekja til þess að í gegnum tíðina hefur flokkurinn stutt [[Afskiptaleysi|afskiptalausa]] [[Kapítalismi|auðvaldsstefnu]], lága skatta og íhaldssöm gildi<ref>http://www.britannica.com/EBchecked/topic/498842/Republican-Party</ref>. Opinbert [[kennimerki]] flokksins er [[fíll]] og rekja má uppruna þess til ársins [[1874]] þegar [[Thomas Nast]] birti [[skopmynd]] af samskiptum tveimur stærstu flokkanna en [[fíll]] lék þar hlutverk repúblikana<ref>http://www.harpweek.com/09Cartoon/BrowseByDateCartoon.asp?Year=2003&Month=November&Date=7</ref>.

== Saga ==
Flokkurinn var stofnaður árið [[1854]] í [[Ripon]] í [[Wisconsin]] til þess að berjast gegn útbreiðslu [[þrælahald]]s og stuðla að nútímavæðingu Bandaríkjanna. Flokkurinn samanstóð aðallega af fyrrum [[Viggar|Viggum]] (e. Whig party) en sá flokkur hafði leyst upp vegna deilna innan flokksins. Hann var ótengdur nafna sínum [[Demókratísk Repúblikanaflokkurinn|Demókratíska Repúblikanaflokkinum]] sem Demókrataflokkurinn á rætur sínar að rekja til.<ref>http://www.britannica.com/EBchecked/topic/498842/Republican-Party</ref> Í byrjun var flokkurinn aðallega bundinn við [[miðvesturrík bandaríkjanna|miðvesturríkin]] og barðist hann gegn því að þrælahald breiddist út til [[vesturríki bandaríkjanna|vesturríkjanna]]. Áhrif flokksins jukust í miðvesturríkjunum og breiddust út til norðurs og árið 1856 völdu þeir sinn fyrsta [[forsetaframbjóðandi|forsetaframbjóðanda]], það var [[John C. Fremont]] [[landkönnuður]].<ref>http://www.essortment.com/all/gophistory_rjoo.htm</ref> [[Abraham Lincoln]] varð hins vegar fyrsti frambjóðandi flokksins sem var kjörinn forseti Bandaríkjanna, það var árið [[1861]]. Hingað til hafa repúblikanar átt 18 forseta, á meðal þeirra þekktustu, fyrir utan Lincoln, eru [[James Garfield]], [[Theodore Roosevelt]], [[Dwight D. Eisenhower]], [[Richard M. Nixon]], [[Ronald Reagan]] og [[George W. Bush]].<ref>http://www.republicanpresidents.net/</ref> Frá stofnun og fram yfir miðja [[20. öld]] var flokkurinn sterkastur í [[norðausturríki bandaríkjanna|norðausturríkjunum]], miðvesturríkjunum og á [[vesturströnd bandaríkjanna|vesturströndinni]] á meðan demókratar voru ósigrandi í suðrinu. Á síðustu áratugum hefur þetta algjörlega snúist við, repúblikanar sækja langmest fylgi sitt til suðurs á meðan demókratar sækja sitt aðallega til miðvestur- og norðurríkjanna.

== Stefnumál ==
Upphaflegu stofnendur flokksins vildu ekki viðurkenna rétt ríkja til að stunda þrælahald en í dag styður flokkurinn helstu baráttumál ríkja gegn ríkisstjórninni og er á móti því að ríkisstjórnin ráði málum sem hafa í gegnum tíðina verið hlutverk ríkjanna sjálfra að ráða, svo sem menntamál. Repúblikanar vilja hafa skatta lága til að örva efnahaginn og eru almennt á móti því að ríkisstjórnin komi reglu á efnahaginn. Flestir meðlimir flokksins eru þó fylgjandi því að ríkisstjórnin setji reglur þegar kemur að einkalífi fólks í málum sem koma efnahagslegu frelsi ekki við, líkt og [[Fóstureyðing|fóstureyðingum]]. Þó er flokkurinn almennt ekki fylgjandi því að setja reglur þegar kemur að [[byssueign]]. Repúblikanar eru líklegri til að styðja skipulagðar [[bænastundir]] í skólahaldi og vera á móti lögleiðingu jafnra réttinda [[Samkynhneigð|samkynhneigðra]]. [[Utanríkisstefna]] repúblikana hefur í gegnum tíðina verið sú að hafa vernda land og þjóð og óvægni þegar kemur að hagsmunum þjóðaröryggis þrátt fyrir mótstöðu [[alþjóðasamfélagið|alþjóðasamfélagsins]].<ref>http://www.britannica.com/EBchecked/topic/498842/Republican-Party</ref>

== Forsetar Bandaríkjanna úr Repúblikanaflokknum ==
Átján af [[Listi yfir forseta Bandaríkjanna|forsetum bandaríkjanna]] hafa komið úr röðum repúblíkana. 

* [[Abraham Lincoln]], 1861–1865
* [[Ulysses S. Grant|Ulysses Grant]], 1869–1877
* [[Rutherford B. Hayes]], 1877–1881
* [[James Garfield|James A. Garfield]], 1881
* [[Chester A. Arthur]], 1881–1885
* [[Benjamin Harrison]], 1889–1893
* [[William McKinley]], 1897–1901
* [[Theodore Roosevelt]], 1901–1909
* [[William Howard Taft|William H. Taft]], 1909–1913
* [[Warren G. Harding]], 1921–1923
* [[Calvin Coolidge]], 1923–1929
* [[Herbert Hoover]], 1929–1933
* [[Dwight D. Eisenhower|Dwight Eisenhower]], 1953–1961
* [[Richard Nixon]], 1969–1974
* [[Gerald Ford]], 1974–1977
* [[Ronald Reagan]], 1981–1989
* [[George H. W. Bush]], 1989–1993
* [[George W. Bush]], 2001 - 2009

== Tilvísanir ==
<div class="references-small"><references/></div>

== Heimild ==
* {{wpheimild | tungumál = de | titill = Republikanische_Partei | mánuðurskoðað = 3. nóvember | árskoðað = 2006}}

== Tenglar ==
* [http://www.gop.com/ Vefsíða flokksins]

{{Bandarísk stjórnmál}}
{{S|1854}}

[[Flokkur:Bandarískir stjórnmálaflokkar]]
[[Flokkur:Bandarísk stjórnmál]]
