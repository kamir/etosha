{{מפנה|ניו יורק סיטי|קבוצת ה[[כדורגל]] שתצטרף לליגת ה-[[MLS]] בעונת 2014/15|ניו יורק סיטי (כדורגל)}}
{{פירוש נוסף|נוכחי=עיר ניו יורק שבארצות הברית. אם התכוונתם למדינת ניו יורק בה שוכנת העיר, ראו [[ניו יורק (מדינה)]]|ראו=[[ניו יורק (פירושונים)]]}}
{{עיר
|שם=ניו יורק
|סוג יישוב=עיר
|שם בשפת המקור=New York City
|סמל=[[קובץ:Seal of New York City.png|120px]]<br />סמל העיר
|דגל=[[קובץ:Flag of New York City.svg|160px|גבול]]<br />[[דגל העיר ניו יורק|דגל העיר]]
|סוג פרמטר נוסף=
|פרמטר נוסף=
|תמונה=[[קובץ:New-York-Jan2006.jpg|300px]]
|כתובית=מלמעלה בכיוון השעון: [[מנהטן]], [[כיכר טיימס]], [[יוניספרה]], [[גשר ברוקלין]], [[בניין האומות המאוחדות]], [[פסל החירות]]
|מדינה=ארצות הברית
|סוג יחידה שלטונית ראשונה=[[מדינות ארצות הברית|מדינה]]
|יחידה שלטונית ראשונה=ניו יורק (מדינה)
|סוג יחידה שלטונית שנייה=
|יחידה שלטונית שנייה=
|סוג יחידה שלטונית שלישית=
|יחידה שלטונית שלישית=
|חבל ארץ=
|מחוז=
|נפה=
|ראש העיר=[[ביל דה בלאזיו]]
|מושל=
|סוג יחידה שלטונית מתחת=[[רובע|רבעים]]
|נפות במחוז=[[מנהטן|ניו יורק (מנהטן)]], [[ברוקלין|קינגס (ברוקלין)]], [[קווינס]], [[הברונקס]] ו[[סטטן איילנד|ריצ'מונד (סטטן איילנד)]]. {{ש}}[[מחוז#ארצות הברית|מחוזות הקונגרס]]: ה-5, 6, 7, 8, 9, 10, 11, 12, 13, 14, 15, 16 וה-17.
|ערים במחוז=
|בירת המחוז=
|העיר הגדולה=
|עיר אם=
|שפה רשמית=
|שטח=1,214
|שטח מים=
|אחוז מים=
|דירוג שטח=
|דירוג אוכלוסייה=
|דירוג צפיפות=
|גובה=10
|הנקודה הגבוהה=
|הנקודה הנמוכה=
|תאריך ייסוד=1624 (כניו אמסטרדם), 1674 (כניו יורק)
|סדר כניסה=
|אוכלוסייה=8,491,079
|שנת אוכלוסייה=2014
|הערת אוכלוסייה=
|מטרופולין=18,897,109
|שנת מטרופולין=2010
|הערת מטרופולין=
|צפיפות=10,600
|שנת צפיפות=
|קואורדינטות={{Coord|40.7166666666667|N|74|W|display=inline,title|type:city}}
|אזור זמן=-5
|אתר אינטרנט=[http://www.nyc.gov www.nyc.gov]
|מפה={{מפת מיקום|מדינה=ארצות הברית|מפה נוספת=ניו יורק|שם=ניו יורק|אורך=-73.994167|רוחב=40.728333|מפורט=כן|כותרת=לא|סוג=עיר|סוג נוסף=עיר|כיוון כתב נוסף=ימינה|רוחב תצוגה=300}}
|מפה מפורטת=[[קובץ:Map_of_New_York_Highlighting_New_York_City.svg|300px|מיקומה של העיר ניו יורק במדינת ניו יורק]]
|סטטיסטיקות={{סטטיסטיקה עירונית
|לבנים=44
|שחורים=25.3
|אסיאתים=11.6
|אינדיאנים=0.4
|היספנים ולטינים=26.98
|מספר משקי בית=3,021,588
|מספר משפחות עם ילדים=29.7%
|אחוז הזוגות הנשואים=37.2%
|אחוז האימהות החד הוריות=19.1%
|גודלה של משפחה ממוצעת=3.32
|מתחת לגיל 18=24.2%
|גילאים 18 - 24=10.0%
|גילאים 25 - 44=32.9%
|גילאים 45 - 64=21.2%
|מעל גיל 65=7%
|=
|יחס הנשים לגברים=90
|יחס הנשים לגברים מעל גיל 18=85.9
|הכנסה ממוצעת=38,293
|הכנסה ממוצעת למשפחה=41,887
|הכנסה לנפש=22,407
|שיעור האוכלוסייה מתחת לקו העוני=21.2%
|שיעור המשפחות מתחת לקו העוני=18.5%
|שיעור האוכלוסייה מתחת לגיל 18 מתחת לקו העוני=30.0%
|שיעור האוכלוסייה מעל לגיל 65 מתחת לקו העוני=17.8%
|הכנסה ממוצעת לגברים=37,435
|הכנסה ממוצעת לנשים=22,402
|ללא קטגוריה=
|פולינזים=0.07
|שייכים לשני גזעים=1.6
|אחרים=17
|גיל ממוצע=34
}}
}}
'''ניוּ יוֹרק''' (ב[[אנגלית]]: '''New York City''', בקיצור '''NYC''', או '''New York''' בלבד) היא העיר ה[[אוכלוסייה|מאוכלסת]] ביותר ב[[ארצות הברית]]. שטחה ה[[עיר]]וני הוא אחד מן הגדולים בעולם. כינויה של העיר הוא "'''התפוח הגדול'''". כבר למעלה ממאה שנים מהווה ניו יורק מרכז מסחרי וכלכלי מהגדולים בעולם. העיר מדורגת כ[[עיר עולם]] מסוג אלפא (היא ו[[לונדון]] הן היחידות המוגדרות כאלפא ++), בשל השפעתה העולמית על ה[[תקשורת]], ה[[פוליטיקה]], ה[[חינוך]], ה[[בידור]], ה[[תרבות]] וה[[אופנה]]. מרכז התרבות ה[[אמנות]]י של העיר הוא בעל השפעה רבה בכל רחבי ארצות הברית ומחוצה לה. העיר היא מרכז לפעילות בינלאומית, ושוכן בה מטהו של ארגון [[האומות המאוחדות]]. ראש העיר החל מתחילת 2014 הוא [[ביל דה בלאזיו]].

העיר ניו יורק מורכבת מחמישה [[רובע|רבעים]]: [[ברונקס]], [[ברוקלין]], [[מנהטן]], [[קווינס]] ו[[סטטן איילנד]]. אוכלוסייתה מונה מעל 8.2 מיליון תושבים, המשתכנים בשטח של 1,214 [[קילומטר רבוע]], והיא הצפופה מבין ערי ארצות הברית.

רבות משכונות העיר ומאתריה ידועים ברחבי העולם. [[פסל החירות]] קידם את פניהם של מיליוני ה[[מהגר]]ים בבואם לאמריקה בשלהי [[המאה ה-19]] ובתחילת [[המאה ה-20]]. [[וול סטריט]], השוכן ב[[מנהטן תחתית]], מהווה מרכז פיננסי עולמי מאז סוף [[מלחמת העולם השנייה]] ומשכנה של [[הבורסה לניירות ערך בניו יורק|הבורסה לניירות ערך]]. בעיר ממוקמים כמה מה[[מבנה|בניינים]] הגבוהים בעולם, כמו בניין [[בניין אמפייר סטייט|האמפייר סטייט]], וכן שכנו בה [[מגדלי התאומים]] שנהרסו ב[[פיגועי 11 בספטמבר]].

ניו יורק היא מקום היווסדן של תנועות תרבות אמריקאיות רבות, כמו תנועת ה[[ספרות]] וה[[אמנות]] הידועה בשם "[[הרנסאנס של הארלם]]", סגנון ה[[ציור]] ה[[אקספרסיוניזם מופשט|אקספרסיוניסטי המופשט]] (שידוע גם כ[[אסכולת ניו יורק]]), והסגנונות ה[[מוזיקה|מוזיקליים]] [[היפ הופ]], [[פאנק (Funk)|פאנק]] ו[[סלסה (ריקוד)|סלסה]]. 36 אחוזים מאוכלוסייתה נולדו מחוץ לארצות הברית, ובשנת [[2005]] דוברו בה כמעט 170 [[שפה|שפות]] שונות. [[הרכבת התחתית של ניו יורק]] פועלת 24 שעות ביממה, רחובותיה סואנים בהולכי רגל וב[[מכונית|מכוניות]] והיא מכונה "העיר שאינה ישנה לעולם".

==היסטוריה==
{{הפניה לערך מורחב|היסטוריה של העיר ניו יורק}}
[[קובץ:Castelloplan.jpg|ממוזער|200px|ימין|מנהטן תחתית ב-1660, בזמן שהייתה חלק מניו אמסטרדם. הצפון בצד ימין.]]
האזור בו ממוקמת כיום העיר ניו יורק התגלה בשנת [[1524]] בידי [[ג'ובני דה וראזאנו]], חוקר [[איטליה|איטלקי]] ששירת תחת הכתר ה[[צרפת]]י. דה וארונזו כינה את המקום "נוול אנגולם" ([[צרפתית]]: Nouvelle Angoulême - [[אנגולם]] החדשה). בעת הגילוי ה[[אירופה|אירופאי]] היה האזור מאוכלס בכ-5,000 ילידים אמריקאים משבט ה[[לנאפי]]. ה[[התיישבות]] האירופאית באזור החלה בשנת [[1614]], עם הקמת מושבת סחר הפרוות ה[[הולנד]]ית בדרומו של האי [[מנהטן]], שלימים נקראה [[הולנד החדשה]]. בשנת [[1624]], רכש המושל הקולוניאלי ההולנדי [[פטר מינואיט]] את האי מנהטן משבט הלנאפי בתמורה לחרוזי זכוכית. ב-[[1664]] כבשו ה[[אנגליה|אנגלים]] את ה[[קולוניה|מושבה]] ושינו את שמה ל"ניו יורק", על שם [[ג'יימס השני, מלך אנגליה|הדוכס האנגלי של יורק ואלבאני]]. בסופה של [[מלחמות הולנד-אנגליה|המלחמה האנגלו-הולנדית השנייה]], קיבלו ההולנדים את השליטה על האי [[ראן (אי)|ראן]] (נכס הרבה יותר רווחי באותה התקופה) כהסכם חליפין למסירת הולנד החדשה לאנגלים. ב-[[1700]], אוכלוסיית שבט הלנאפי הצטמצמה ל-200 איש‏‏{{הערה|1=‏[http://www.gothamcenter.org/ ציר זמן של ההיסטוריה של ניו יורק, באתר ג'ותהם סנטר]‏}}.

ניו יורק התפתחה כ[[נמל]] סחר בזמן השלטון האנגלי. ובשנת [[1754]], הוקמה [[אוניברסיטת קולומביה]] באישורו של המלך ג'ורג' השני.

העיר נודעה כזירה לסדרת קרבות גדולים שנערכו במערכה על ניו יורק במהלך [[מלחמת העצמאות האמריקאית]]. [[הקונגרס הקונטיננטלי]] התכנס בעיר ניו יורק, וב-[[1789]] הושבע הנשיא הראשון של ארצות הברית, [[ג'ורג' וושינגטון]], בהיכל הפדרלי שב[[וול סטריט]]‏‏{{הערה|1=‏[http://www.usnews.com/usnews/documents/docpages/document_page11.htm נאום ההשבעה של ג'ורג' וושינגטון]‏}}.
[[קובץ:Mulberry Street NYC c1900 LOC 3g04637u edit.jpg|ממוזער|שמאל|175px|רחוב מאלבורי במזרח מנהטן בשנת 1900.]]
ב[[המאה ה-19|מאה ה-19]], עוצבה העיר מחדש בגלל גל ה[[הגירה]] הבלתי נפסק ובגלל הפיתוחים. הצעת פיתוח בעלת חזון, [[תוכנית המפקח של 1811]], הרחיבה את רשת [[רחוב]]ות העיר כך שתכלול בתוכה את כל האי מנהטן, וב-[[1819]] נפתחה תעלת אירי שחיברה את הנמל האטלנטי למרחבים החקלאיים של פנים צפון אמריקה. ב-[[1835]] עקפה ניו יורק את [[פילדלפיה]] כעיר הגדולה ביותר בארצות הברית כולה. ב-[[1857]] פעלו ידוענים רבים כשדולה להקמת הסנטרל פארק, שהפך לפארק העירוני הראשון שהוקם בארצות הברית. אוכלוסייה שחורה גדולה התקיימה במנהטן, וכמו כן גם בברוקלין. בשנת [[1827]] עוד הוחזקו עבדים בניו יורק, אך במהלך שנות השלושים של המאה, הפכה ניו יורק למרכז בין-גזעי שפעל לביטול העבדות בצפון.

הכעס על ה[[גיוס חובה|גיוס]] ה[[צבא]]י במהלך [[מלחמת האזרחים האמריקנית]] ([[1861]]–[[1865]]) הוביל ל[[מהומות הגיוס בניו יורק]], אחת מהתקריות החמורות של איבוד אמון הציבור בהיסטוריה האמריקנית. בשנת [[1898]], נוצרה העיר ניו יורק המודרנית עם ביסוסם של רובע [[ברוקלין]], שעד אז היה [[עיר]] עצמאית, [[מחוז ניו יורק]] (שכלל חלקים מ[[ברונקס]]), מחוז [[ריצ'מונד]], וחלקו המערבי של רובע קווינס‏‏{{הערה|1=‏[http://www.nyc.gov/html/nyc100/html/classroom/hist_info/100aniv.html סעיף החוק שאפשר את איחוד הרבעים, וההיסטוריה של איחוד הרבעים]‏}}. פתיחתה של הרכבת התחתית בניו יורק בשנת [[1904]] עזרה לחבר את חלקי העיר החדשה. לאורך חציה הראשון של [[המאה ה-20]], העיר הפכה למרכז עולמי ל[[תעשייה]], [[מסחר]], ו[[תקשורת]]. אך למרות זאת, להתפתחות זו היה מחיר. בשנת [[1904]], [[אנית קיטור|אנית הקיטור]] "גנרל סלוקום" עלתה בלהבות הנהר המזרחי, ואיתה 1,021 נוסעיה. בשנת [[1911]], נשרף מפעל תעשייתי בעיר ו-146 פועלים נהרגו. בעקבות האסון גדל "איחוד עובדי הטקסטיל הבינלאומי", וסטנדרטי הבטיחות במפעלים עלו.
[[קובץ:New York City Midtown from Rockefeller Center NIH.jpg|ממוזער|ימין|160px|מרכז מנהטן, בעיר ניו יורק מ[[מרכז רוקפלר]], 1932]]
ב[[שנות ה-20 של המאה ה-20|שנות ה-20]] הפכה ניו יורק ליעדם של [[אמריקאים אפריקאים]] רבים במהלך [[ההגירה הגדולה]] מהדרום. ב-[[1916]], ניו יורק הייתה לביתה של התפוצה השחורה העירונית הגדולה ביותר בצפון. הרנסאנס הארלם שיגשג במהלך תקופת האיסור, ביחד עם הצמיחה הכלכלית הגדולה שהגביהה את קו הרקיע של ניו יורק, עם בנייתם של [[גורד שחקים|גורדי שחקים]] רבים. בשנת [[1948]] ניו יורק הפכה לעיר המאוכלסת ביותר בעולם, לאחר שעקפה את [[לונדון]], שהייתה כזו למשך מעל למאה שנה. השנים הקשות של [[השפל הגדול]] הובילו לבחירתו של [[פיורלו לה גוארדיה]] כראש העיר, ולנפילתה של המפלגה הדמוקרטית (שכונתה [[טאמאני הול]]) לאחר 80 שנות שליטה פוליטית.

חיילים אמריקאים רבים שהשתחררו בתום [[מלחמת העולם השנייה]] וכן מהגרים רבים מאירופה שהגיעו בתום המלחמה הביאו לצמיחה כלכלית מהירה של העיר, ובניית שכונות חדשות במזרחה (בעיקר ברובע [[קווינס]]). הפיתוח הכלכלי הרב, והיותה של העיר אחת מהערים הגדולות היחידות בעולם שלא נפגעו במלחמה הביאו להפיכתה למרכז הכלכלה העולמית. בחירתה למיקום [[בניין האומות המאוחדות|האומות המאוחדות]] מדגישה את השפעתה הרבה של העיר, בתחום הפוליטיקה והכלכלה ואף בתחום האמנות‏‏{{הערה|1=‏[http://www.pbs.org/wgbh/amex/newyork/filmmore/pt.html סרט תעודה של רשת PBS על הפיכת ניו יורק למרכז אמנות עולמי]‏}}.
[[קובץ:National Park Service 9-11 Statue of Liberty and WTC fire.jpg|שמאל|ממוזער|120px|מגדלי התאומים עולים בלהבות]]
מיתון כלכלי ובעיות כלכליות הביאו לעליה בפשיעה ובמתח הבין גזעי בשנות ה-60 וה-70. מצבה הכלכלי של העיר החל להשתפר בשנות ה-80, והפשיעה ירדה בצורה דרמטית הן בשל מדיניות עיריית ניו יורק וראש העיר החל משנת 94 [[רודולף ג'וליאני]], והן בשל השיפור במצב הכלכלי.

ב-[[11 בספטמבר]] [[2001]] נהרגו כ- 3,000 בני אדם בפיגוע [[טרור]] שהביא ל[[פיגועי 11 בספטמבר|נפילתם של מגדלי התאומים]].
תשעה עשר טרוריסטים מארגון [[אל-קאעידה]], חטפו ארבעה מטוסי נוסעים גדולים. שניים מהם רוסקו אל תוך [[מגדלי התאומים]] [[מרכז הסחר העולמי|במרכז הסחר העולמי]] בניו יורק ומוטטו אותם. היה זה פיגוע הטרור הגדול ביותר מאז ומעולם. כיום נבנה במקום הפיגוע [[מרכז הסחר העולמי החדש|מגדל גבוה ממדים]] שיוקדש לזכרם של הקורבנות.

ב-[[17 בספטמבר]] [[2011]] החלו הפגנות המוניות ברחובות '''ניו יורק''' כחלק מהמחאה החברתית אשר קיבלה את השם [[כיבוש וול סטריט]]. ההפגנות קמו במחאה על המדיניות הכלכלית של ארצות הברית ועל התנהלותם של מקבלי ההחלטות. נכון לאמצע אוקטובר התרחבה הפעילות והיא מתקיימת בערים רבות נוספות, כמו [[וושינגטון]], [[שיקגו]] ו[[בוסטון]], וזוכה לסיקור נרחב בתקשורת האמריקאית.

באוקטובר [[2012]] העיר שותקה למשך מספר יממות עקב פגיעת [[הוריקן סנדי]], שהביאה לשיתוק [[הבורסה של ניו יורק]], מערכת התחבורה של העיר: [[הרכבת התחתית של ניו יורק]], האוטובוסים ונמלי התעופה חדלו מפעילות עם ביטולן של כ-18,000 אלף טיסות מכל רחבי העולם אל העיר ניו יורק. הפעילות אל העיר הושבה בהדרגה עם חלוף הסערה.

==גאוגרפיה==
[[קובץ:Aster newyorkcity lrg.jpg|שמאל|ממוזער|250px|תמונת לוויין של העיר ניו יורק]]
ניו יורק ממוקמת בצפון-מזרחה של ארצות הברית, בדרום-מזרחה של [[ניו יורק (מדינה)|מדינת ניו יורק]], בערך באמצע הדרך שבין [[וושינגטון]] ו[[בוסטון]]. מיקומה של העיר על אגנו של נהר ה[[הדסון (נהר)|הדסון]], אשר נשפך לנמל טבעי, ומשם לאוקיינוס האטלנטי, עזר לעיר להתפתח כעיר מסחר. רובה של העיר בנוי על שלושה איים, [[מנהטן]], [[סטטן איילנד]], ו[[לונג איילנד]], מה שהופך כל חלקת אדמה לנדירה, ומעודד את [[צפיפות אוכלוסייה|צפיפות האוכלוסייה]].

===טופוגרפיה===
העיר ניו יורק ממוקמת בדרום-מזרח מדינת ניו יורק, על [[ארכיפלג]] של איים לחוף [[האוקיינוס האטלנטי]].
העיר נבנתה על שלושה איים עיקריים - [[מנהטן]], [[סטטן איילנד]] ו[[לונג איילנד]] (האי הארוך), וכן, בעיקר רובע הברונקס, על היבשה.

נהר ה[[הדסון (נהר)|הדסון]] העובר ממערב לעיר הינו למעשה נהר גאות המפריד בין מדינת ניו יורק ל[[ניו ג'רזי]].

מבנה האיים שעליהם נמצאת ניו יורק שונה בידי בני אדם שיבשו חלקים מן הים על מנת להגדיל את שטחי חלקו הדרומי של האי מנהטן.

שטח העיר הינו 1,214.4 קמ"ר מתוכם 785.6 קמ"ר הינם שטחי יבשה, ו-428.8 קמ"ר הינם מקווי מים (35.31%)‏‏{{הערה|1=‏[http://home2.nyc.gov/html/dcp/html/landusefacts/landusefactshome.shtml שימושי קרקע בעיר ניו יורק]‏}}.

===אקלים===
שינויי הטמפרטורות בניו יורק קיצוניים. בחורף שלג מכסה את העיר, ויכול להגיע לגובה של 30 ס"מ. כמות השלגים השנתית נעה בין 63.5 ס"מ ל- 88.9 ס"מ‏‏{{הערה|1=‏[http://nysc.eas.cornell.edu/climate_of_ny.html אקלים העיר ניו יורק]‏}}. באביב הטמפרטורות משתנות בין 15 - 30 מעלות צלזיוס. הקיץ חם מאוד ולח והטמפרטורות נעות בין 25 - 32 מעלות צלזיוס, אף שקרה והטמפרטורות עלו ל - 38 מעלות צלזיוס.

אם ובשל [[התחממות כדור הארץ]] יעלו פני הים, יוצפו חלקים גדולים מהעיר.

{| class="wikitable" style="text-align:center; margin: 1em auto 1em auto;"
|+ מזג האוויר בעיר ניו יורק‏‏{{הערה|1=‏[http://www.weather.com/weather/wxclimatology/monthly/graph/USNY0996? נתוני מזג אוויר בעיר ניו יורק]‏}}
|-
! חודש
! ינו'
! פבר'
! מרץ
! אפר'
! מאי
! יוני
! יולי
! אוג'
! ספט'
! אוק'
! נוב'
! דצמ'
! שנתי
|-
! טמפרטורות שיא, °F<br />(°C)
| style="background: #FFFFFF;" | 70<br />(21)
| style="background: #FFFFCC;" | 72<br />(22)
| style="background: #FFFF99;" | 80<br />(27)
| style="background: #FFCC66;" | 87<br />(31)
| style="background: #FFA500;" | 91<br />(36)
| style="background: #FF8C00;" | 100<br />(38)
| style="background: #FF8C00;" | 102<br />(39)
| style="background: #FF8C00;" | 100<br />(38)
| style="background: #FFA500;" | 99<br />(37)
| style="background: #FFCC66;" | 85<br />(29)
| style="background: #FFFF99; " | 81<br />(27)
| style="background: #FFFFCC;" | 70<br />(21)
| 70<br />(30)
|-
! טמפרטורות גבוהות ממוצעות, °F<br />(°C)
| style="background: #FFFFFF;" | 36<br />(2)
| style="background: #FFFFCC;" | 40<br />(4)
| style="background: #FFFF99;" | 48<br />(9)
| style="background: #FFCC66;" | 58<br />(14)
| style="background: #FFA500;" | 68<br />(20)
| style="background: #FF8C00;" | 77<br />(25)
| style="background: #FF8C00;" | 83<br />(28)
| style="background: #FF8C00;" | 84<br />(27)
| style="background: #FFA500;" | 74<br />(23)
| style="background: #FFCC66;" | 63<br />(17)
| style="background: #FFFF99; " | 52<br />(11)
| style="background: #FFFFCC;" | 42<br />(6)
| 60<br />(15)
|-
! טמפרטורות נמוכות ממוצעות, °F<br />(°C)
| style="background: #FFFFFF;" | 23<br />(-5)
| style="background: #FFFFFF;" | 24<br />(-4)
| style="background: #FFFFCC;" | 32<br />(-1)
| style="background: #FFFFCC;" | 42<br />(6)
| style="background: #FFFF99;" | 53<br />(12)
| style="background: #FFCC66;" | 63<br />(17)
| style="background: #FFA500;" | 68<br />(20)
| style="background: #FFA500;" | 66<br />(19)
| style="background: #FFCC66;" | 58<br />(14)
| style="background: #FFFF99;" | 47<br />(8)
| style="background: #FFFFCC;" | 38<br />(3)
| style="background: #ffffff;" | 28<br />(-2)
| 47<br />(8)
|-
! טמפרטורות שיא נמוכות, °F<br />(°C)
| style="background: #FFFFFF;" | -4<br />(-20)
| style="background: #FFFFFF;" | -3<br />(-19)
| style="background: #FFFFCC;" | 5<br />(-25)
| style="background: #FFFFCC;" | 18<br />(-8)
| style="background: #FFFF99;" | 34<br />(1)
| style="background: #FFCC66;" | 44<br />(7)
| style="background: #FFA500;" | 49<br />(9)
| style="background: #FFA500;" | 47<br />(8)
| style="background: #FFCC66;" | 38<br />(3)
| style="background: #FFFF99;" | 27<br />(-3)
| style="background: #FFFFCC;" | 14<br />(-10)
| style="background: #ffffff;" | 5<br />(-18
| 23<br />(-6)
|-
! כמות משקעים, אינצ'ים {{ש}}(מ"מ)
| style="background: #87CEEB;" | 3.7<br />(94)
| style="background: #87CEEB;" | 2.9<br />(75)
| style="background: #6495ED;" | 4.0<br />(104)
| style="background: #4169E1;" | 4.0<br />(103)
| style="background: #4169E1;" | 4.5<br />(114)
| style="background: #6495ED;" | 3.4<br />(88)
| style="background: #4169E1;" | 4.1<br />(106)
| style="background: #4169E1;" | 4.0<br />(103)
| style="background: #6495ED;" | 4.0<br />(103)
| style="background: #6495ED;" | 3.5<br />(89)
| style="background: #4169E1;" | 4.0<br />(102)
| style="background: #6495ED;" | 3.8<br />(98)
| 46.7<br />(1,124)
|}

==שלטון מקומי==
מאז איחוד רובעי העיר בשנת [[1898]] מנוהלת העיר על ידי עירייה אחת מרכזית, שבראשה [[ראש עיר]] הנבחר על ידי תושבי העיר. ראש העיר הנוכחי הוא [[ביל דה בלאזיו]]. ראש העיר ומועצת העיר בת 51 החברים, נבחרים אחת לארבע שנים‏‏{{הערה|1=‏[http://www.nyccouncil.info/tools/about_council.cfm אתר מועצת העיר]‏}}.בעבר ראש העיר וחברי המועצה היו רשאים להיבחר לשתי תקופות כהונה בלבד. החל מ-2009, בעקבות קמפיין אותו הוביל ראש העירייה דאז [[מייקל בלומברג]], יכולים ראש העיר וחברי המועצה להיבחר לכהונה שלישית.
לעיר ניו יורק [[מרכז עתיד]] שמטרתו השפעה על העתיד העירוני באמצעות מחקר והשפעה על מדיניות ציבורית.

===רבעים בעיר===
{{מפת תמונה
|תמונה=5 Boroughs Labels New York City Map Julius Schorzman.png
|כיתוב תמונה=רובעי ניו יורק. למידע נוסף על רובע, לחצו עליו.
|רוחב קטן=260
|רוחב גדול=600
|מיפוי=poly 844 1632 362 1662 297 1705 267 1821 198 2200 146 2187 52 2269 26 2510 65 2566 848 2239 973 1606 1012 1602 [[סטטן איילנד]]
poly 1382 1089 1451 1089 1490 1137 1533 1154 1563 1249 1683 1416 1804 1360 1860 1541 1843 1580 1864 1614 1843 1658 1679 1795 1929 1701 1967 1735 1912 1817 1950 1860 1916 1912 1812 2045 1662 2054 1154 2084 1020 1856 1012 1726 [[ברוקלין]]
poly 1537 228 1632 263 1507 499 1511 667 1593 728 1550 827 1485 827 1382 1033 1330 1072 1003 1434 [[מנהטן]]
poly 1812 891 1894 964 1937 930 1890 887 1890 818 1860 805 1937 736 1967 784 2028 719 2153 753 2200 775 2230 740 2260 796 2333 913 2346 818 2583 999 2592 1076 2544 1149 2450 1184 2467 1606 2394 1679 [[קווינס]]
poly 1640 805 1808 1055 1636 1016 [[קווינס]]
rect 1400 900 2200 1550 [[קווינס]]
poly 2411 1963 1485 2226 1980 1860 1985 1705 [[קווינס]]
circle 2200 1670 135 [[נמל התעופה ג'ון פ. קנדי]]
circle 1800 850 55 [[נמל התעופה לה גוארדיה]]
poly 1550 215 1614 13 1851 103 1868 69 1924 82 1933 129 2011 164 2196 232 2290 353 2200 482 2054 491 2066 564 2131 616 2174 689 1959 685 1713 792 [[ברונקס]]
circle 1570 550 150 [[ברונקס]]
}}
העיר בנויה מחמישה רבעים, שכל אחד מהם הוא גם מחוז במדינת ניו יורק. <br /> הערה: מספרי התושבים מעודכנים לשנת [[2007]]:{{הערה|1=[http://www.nyc.gov/html/dcp/pdf/census/detailed_narrative_2007.pdf דו"ח רשמי על מספר התושבים]}}
* [[מנהטן]] - Manhattan, עם אוכלוסייה בת כ- 1.62 מיליון תושבים
* [[ברונקס]] - Bronx, עם אוכלוסייה בת כ- 1.38 מיליון תושבים
* [[ברוקלין]] - Brooklyn, עם אוכלוסייה בת כ- 2.52 מיליון תושבים
* [[קווינס]] - Queens, עם אוכלוסייה בת כ- 2.27 מיליון תושבים
* [[סטטן איילנד]] - Staten Island, עם אוכלוסייה בת כ- 481,000 תושבים
סך כל האוכלוסייה בעיר ניו יורק נכון ליולי 2007 היא כ- 8,274,527 תושבים

===ראשי עיריית ניו יורק מאז מלחמת העולם השנייה===
{{הפניה לערך מורחב|רשימת ראשי העיר של ניו יורק}}
* [[פיורלו לה גוארדיה]] (1934 - 1945)
* [[ויליאם אודוויר]] (1946 - 1950)
* [[וינסנט אימפליטרי]] (1950 - 1953)
* [[רוברט וגנר]] (1954 - 1965)
* [[ג'ון לינסי]] (1966 - 1973)
* [[אברהם בים]] (1974 - 1977)
* [[אד קוץ']] (1978 - 1989)
* [[דייוויד דינקינס]] (1990 - 1993)
* [[רודולף ג'וליאני|רודי ג'וליאני]] (1994 - 2001)
* [[מייקל בלומברג]] (2002 - 2013)
* [[ביל דה-בלאזיו]] - נכנס לתפקידו ב-[[1 בינואר]] [[2014]]

==דמוגרפיה==
לפי גודל האוכלוסייה, ניו יורק היא העיר הגדולה ביותר בארצות הברית והשנייה בגודלה ב[[צפון אמריקה]], אחרי [[מקסיקו סיטי]]. בסקר שנערך בשנת 2000 עלה כי בעיר ניו יורק 8,008,278 תושבים, 3,021,588 משקי בית ו-1,852,233 משפחות. צפיפות האוכלוסין הינה 10,194.2 נפשות/לקמ"ר. מעריכים כי מספר תושבי העיר יגיע ל-9.5 מיליון תושבים עד שנת [[2030]]‏‏{{הערה|1=‏[http://www.nyc.gov/html/dcp/pdf/census/projections_report.pdf עיריית ניו יורק - הערכות דמוגרפיות]‏}}.

מספר התושבים בעיר גדל במיליון בין השנים [[1940]] ו-[[2000]]. בעיר ניו יורק מספר תושבים הגדול מ-39 ממדינות ארצות הברית גם יחד. מספר התושבים בעיר כפול ממספר התושבים בעיר השנייה בגודלה בארצות הברית - [[לוס אנג'לס]] ופי 27 יותר תושבים מאשר בעיר השנייה בגודלה במדינת ניו יורק - [[באפלו]].
אילו היה כל אחד מרבעי העיר ניו יורק עיר עצמאית, אזי הייתה ברוקלין העיר השלישית בגודלה בארצות הברית, קווינס - הרביעית, מנהטן - השישית, ברונקס - התשיעית, וסטטן איילנד - ה-42 בגודלה מבין ערי ארצות הברית.
בעיר ניו יורק התגוררו בשנת 2011 כ-1,086,000 יהודים{{הערה|1=‏[http://www.ujafedny.org/jewish-community-study-of-new-york-2011/?from=homepage_carousel_1_06_12_12 Jewish Community Study of New York: 2011], ‏UJA-Federation of New York}}, נתון ההופך את העיר ניו יורק לעיר עם מספר היהודים הגבוה בעולם.

{| class="toccolours" cellpadding="4" cellspacing="1" style="margin:0 0 2em 2em; font-size: 95%;"
|+'''מבט השוואתי על אוכלוסיית ניו יורק'''
|-
! מפקד 2000
! abbr="עיר" | העיר ניו יורק
! abbr="מדינה" | [[ניו יורק (מדינה)|ניו יורק]]
! abbr="ארץ" | [[ארצות הברית]]
|-
! סך כל האוכלוסייה
| 8,008,278
| 18,976,457
| 281,421,906
|-
! אחוז שינוי בין 1990 ל-2000
| +9.4%
| +5.5%
| +13.1%
|-
! צפיפות אוכלוסין
| 10,198 נפשות/ל[[קמ"ר]]
| 155 נפשות/לקמ"ר
| 31 נפשות/לקמ"ר
|-
! הכנסה חציונית לבית אב (1999)
| $38,293
| $43,393
| $41,994
|-
! בעלי תואר אוניברסיטאי
| 27%
| 27%
| 29%
|-
! נולדו מחוץ לארצות הברית
| 36%
| 20%
| 11%
|-
! לבנים
| 45%
| 68%
| 75%
|-
! לבנים (שאינם היספנים)
| 37%
| 62%
| 67%
|-
! [[שחורים]]
| 28%
| 16%
| 12%
|-
! היספנים (לבנים או שחורים)
| 27%
| 15%
| 11%
|-
! אסייתים
| 10%
| 6%
| 4%
|}

==השכלה==
[[קובץ:New York Public Library May 2011.JPG|שמאל|ממוזער|250px|חזית [[ספריית העיר ניו יורק|הספרייה הציבורית של ניו יורק]]]]

===מכללות ואוניברסיטאות===
בעיר ניו יורק פועלות כ- 96 אוניברסיטאות ובניהם מערכת האוניברסיטאות של [[אוניברסיטת העיר ניו יורק]] (CUNY) - האוניברסיטה העירונית הגדולה ביותר בארצות הברית. לאוניברסיטת העיר ניו יורק מבנים בכל חמשת הרבעים של העיר.

בעיר מצויות גם [[אוניברסיטת קולומביה]], ו[[אוניברסיטת ניו יורק]] המפורסמות, וכן [[קולג' בארנארד]], [[אוניברסיטת פורדהאם]], [[אוניברסיטת ישיבה]], [[אוניברסיטת פייס]], [[אוניברסיטת סנט ג'ונס]] וקולג' [[קופר יוניון]].

העיר ידועה במוסדות מחקר בתחומי הרפואה ומדעי החיים, ובהם [[אוניברסיטת רוקפלר]] ו[[המכללה הרפואית וייל קורנל]] וכן [[מרכז מחקר הסרטן סלואון קייטרינג]] הנחשבים למובילי המחקר הרפואי בעולם. בתי החולים בעיר משמשים אף הם כמוסדות מחקר רפואיים מן הדרגה הראשונה. הידוע בהם הוא [[המרכז הרפואי מאונט סיני]].

בעיר פועל גם [[בית הספר ג'וליארד]] - מבתי הספר למוזיקה הידועים בעולם.

===בתי ספר===
בעיר ניו יורק קיים מערך החינוך הציבורי הגדול ביותר בארצות הברית. למעלה ממיליון תלמידים לומדים ב-1,200 בתי הספר בעיר. כמו כן בעיר כ-1,000 בתי ספר פרטיים (הן חילוניים והן דתיים).

==הנוף העירוני==
===קו הרקיע של ניו יורק===
{{הפניה לערך מורחב|גורדי שחקים בניו יורק}}

'''360° פנורמה של ניו יורק'''
<div style="height: 251px; width: 99%; overflow: auto; padding: 3px;text-align: left; border:solid 1px;" title="braglist - zum scrollen";>
<center>
[[קובץ:Skyline-New-York-City.jpg|2500px|פנורמה של ניו יורק.]]</div> <br style="clear:both;" />
</center>

[[קובץ:Panorama Skyline Manhattan Empire State Building.jpg|מרכז|ממוזער|800px|מראה ניו יורק]]

[[קובץ:NYC Top of the Rock Pano.jpg|מרכז|ממוזער|800px|מראה ניו יורק בלילה]]

לעיר ניו יורק יש אחד מ[[קו רקיע|קווי הרקיע]] הידועים בעולם. בשל הצפיפות בעיר ובשל עלות הקרקע הגבוהה התפתחה העיר במרכזה לגובה, ובעיר הצטברו מספר רב מאוד של בנייני מגורים ועסקים. למעשה מהווה קו הרקיע של ניו יורק שלושה קווי רקעי - קו הרקיע של [[מידטאון מנהטן]] (מרכז מנהטן), קו הרקיע של [[דאונטאון מנהטן]] וקן הרקיע של [[דאונטאון ברוקלין]].

באזור מידטאון (מרכז) מנהטן מצויים כמה מהבניינים הידועים בעולם - [[בניין אמפייר סטייט]], [[בניין קרייזלר]] ו[[מרכז רוקפלר]].
באזור דאונטאון מנהטן היו מצויים בעבר [[מגדלי התאומים]] אשר נהרסו ב[[פיגועי 11 בספטמבר]]. כיום הולך ונבנה במקום [[מגדל פרידום]] - "מגדל החירות".

לעיר ניו יורק יש היסטוריה של בנייה לגובה. בעיר עשרה בניינים שונים, אשר כל אחד מהם החזיק בתואר "הבניין הגבוה בעולם" במועד זה או אחר בהיסטוריה. חלקם נהרסו במהלך השנים. הבניין הראשון שנשא תואר זה היה [[בניין ניו יורק העולמי]] שנבנה ב- [[1890]]. לאחר מכן החזיקה העיר ניו יורק בתואר "העיר עם הבניין הגבוה בעולם" במשך 75 שנים רצופות - [[בניין פארק רו]] נשא בתואר החל משנת [[1899]], ו[[מרכז הסחר העולמי 1]] נשא בתואר עד שנת [[1974]] עת נבנה [[מגדל סירס]].

{{מיזמים|ויקישיתוף=Category:Skyscrapers in New York City|שם ויקישיתוף=גורדי שחקים בניו יורק}}
<br />

==תרבות==
[[קובץ:Metropolitan Opera auditorium.jpg|ממוזער|שמאל|250px|אודיטוריום ה[[מטרופוליטן אופרה]] ב[[מרכז לינקולן]].]]
בעיר ניו יורק פועלים מוסדות תרבות רבים, והיא מהווה מרכז תרבותי עבור ארצות הברית כולה. כמרכז ספרותי ואינטלקטואלי פעלו בה החל מהמאה העשרים [[האינטלקטואלים של ניו יורק]], ביניהם [[סול בלו]], [[חנה ארנדט]], [[סוזן סונטג]] ורבים אחרים. כמו כן, החלה לפעול בעיר תנועת [[הרנסאנס של הארלם]] אשר מהווה קנון של יצירות ה[[שחורים]] בארצות הברית. ב[[שנות ה-40]] של המאה ה-20 הפכה העיר למרכז ה[[ג'אז]], וב[[שנות ה-50]] למרכז [[אקספרסיוניזם מופשט|האקספרסיוניזם המופשט]] באמנות. בעיר נמצאים כמה מן המוזיאונים החשובים בעולם, בהם [[מוזיאון סולומון ר. גוגנהיים]], [[מוזיאון המטרופוליטן לאמנות]] ו[[המוזיאון לאמנות מודרנית]], וכמה מהתזמורות החשובות, בהן [[התזמורת הפילהרמונית של ניו יורק]]

=== בידור ואמנויות הבמה ===
בעיר ניו יורק פועלים למעלה מ-2,000 מוסדות תרבות ואמנות ולמעלה מ-500 גלריות לאמנות‏‏{{הערה|1=‏[http://www.nycfuture.org/images_pdfs/pdfs/CREATIVE_NEW_YORK.pdf תרבות בניו יורק]‏}}.
ראשיתם של מוסדות התרבות בעיר, בתרומות של תעשיינים עשירים אשר תרמו במהלך [[המאה ה-19]] כספים להקמת מוסדות, כגון [[אולם קרנגי]] ו[[מוזיאון המטרופוליטן לאמנות]] שהפכו למוסדות תרבות בינלאומיים. המצאת החשמל הביאה להקמת תיאטראות רבים במפגש הרחובות [[ברודוויי (רחוב)|ברודוויי]] ו-[[רחוב 42|42]], ואלה פיתחו את סגנון [[מחזמר|מחזות הזמר]].

[[מרכז לינקולן]] הכולל את ה[[מטרופוליטן אופרה]], [[האופרה של ניו יורק]], [[הפילהרמונית של ניו יורק]], [[הבלט של העיר ניו יורק]], [[תיאטרון ויויאן בומונט]], בית הספר למוזיקה [[ג'וליארד]] ואת [[אולם אליס טולי]] הוא מרכז אמנויות הבמה הגדול ביותר בארצות הברית.

מיזם [[בימת הקיץ בסנטרל פארק]] הפיק למעלה מ-750 מחזות ואופרות לתושבי העיר הנערכות בלא תשלום תחת כיפת השמיים ב[[סנטרל פארק]] ובאתרים אחרים בעיר‏‏{{הערה|1=‏[http://www.summerstage.org/index.aspx?lobid=854 מיזם בימת הקיץ]‏}}.

[[תעשיית הקולנוע]] בעיר ניו יורק מפותחת ביותר, והעיר מהווה מרכז הפקת הסרטים השני בגודלו בארצות הברית (אחרי [[הוליווד]]).

=== תיירות ===
ענף התיירות מהווה ענף כלכלי מרכזי בעיר, ומבקרים בה למעלה מ-40 מיליון תיירים מדי שנה. מספר התיירים עלה בהדרגה מ-33 מיליון תיירים בשנת [[1998]] לכ-51 מיליון תיירים בשנת [[2011]]‏‏{{הערה|1=‏[http://www.nycgo.com/articles/nyc-statistics-page נתונים סטטיסטיים של תיירים בניו יורק]‏}}. אתרי התיירות העיקריים בניו יורק כוללים את [[בניין האמפייר סטייט]], [[פסל החירות]], [[אליס איילנד]], מוזיאון המטרופוליטן לאמנות, מוזיאון [[:he:מוזיאון_הילדים_היהודי|צבאות-השם]] השוכן במרכז שכונת [[קראון הייטס]], [[מרכז רוקפלר]], [[כיכר טיימס]], התיאטראות של ברודוויי ועוד. כ-25 מיליון תיירים מבקרים מדי שנה ב[[סנטרל פארק]]‏‏{{הערה|1=‏[http://www.tpl.org/tier3_cd.cfm?content_item_id=20531&folder_id=3208 נתוני מבקרים בסנטרל פארק]‏}}. בנוסף, [[פסטיבל הסרטים טרייבקה]] הוא אחד מאירועי התרבות המתויירים ביותר בעיר.

תרבות המזון בעיר כוללת סוגי מזון שונים ומגוונים, וזאת בשל המהגרים הרבים שעברו דרך העיר ומתגוררים בה, וכן רמות מזון שונות - החל מכ-4,000 דוכני מזון הפועלים ברחבי העיר והמוכרים [[נקניקיה|נקניקיות]], [[פלפל (ירק)|פלפל]], [[תירס]] חם, ו[[קבב]], וכלה במסעדות היוקרה היקרות והטובות ביותר בארצות הברית. בעיר כ-113 קמ"ר של שטחי פארקים וכ-22 ק"מ של חופים ציבוריים‏‏{{הערה|1=‏[http://www.nyc.gov/html/om/html/99a/pr042-99.html הודעה לעיתונות של עיריית ניו יורק בדבר השטחים הציבוריים בעיר]‏}}.
[[קובץ:New York - View from a ferry.jpg|שמאל|ממוזער|250px|ניו יורק - מראה מה[[מעבורת סטטן איילנד|מעבורת]] ל[[סטטן איילנד]]]]

=== מבטא ===
לתושבי ניו יורק [[מבטא]] (דיאלקט) ייחודי הנקרא [[מבטא ניו יורקי]] או "מבטא ברוקלינאי". מבטא זה הוא אחד המבטאים המוכרים והמאוזכרים ביותר בתרבות (יחד עם "[[מבטא דרומי|המבטא הדרומי]]").
מקורו של מבטא זה בשפתם של מהגרים יהודיים שהיגרו לארצות הברית בשלהי המאה ה-19 וראשית המאה ה-20 והתיישבו בניו יורק. יהודים אלה, שהיו בני המעמד התחתון, שילבו בשפתם ביטויים ב[[יידיש]], והמבטא מושפע משפה זו.

אחד המאפיינים של מבטא זה הוא העדר הצליל "[[ר]]", כך למשל שם העיר מבוטא "ניו יוק" (New Yawk), "כאן" (באנגלית: "here" - "היר") יהגה "היה" (hiə) ו[[סנטרל פארק|הפארק המרכזי]] בעיר יכונה "סנטוול פאאק" (pɔːk).

מאפיין נוסף הוא הארכת תנועת ה[[חולם|חוֹלָם]], כך המילה "לדבר" (באנגלית "talk" - טוק") תהגה "טווק" והמילה [[קפה]] (באנגלית "coffee" "קוֹ‏פי") תהגה "קווֹ‏פי".

שילוב שני מאפיינים אלה יביא להגיית המילה "גירל" (girl - נערה) בצורה "גוֹ‏ייל", ו"[[ניו ג'רזי]]" תיקרא "ניו ג'ויזי".

מבטא זה הונצח בסדרה "[[הכל נשאר במשפחה]]" בה דמותו של [[ארצ'י בנקר]] דיברה במבטא זה.

כיום השימוש במבטא זה הולך ופוחת‏‏{{הערה|1=‏[http://query.nytimes.com/gst/fullpage.html?res=9F0CE0D61438F937A25751C0A965958260 "האם המבטא הניו יווקי בסכנת הכחדה?] כתבה של ה[[ניו יורק טיימס]].‏}}.

== תקשורת ==
[[קובץ:NYC subway riders with their newspapers.jpg|ממוזער|250px|קוראים עיתונים ברכבת התחתית.]]
[[קובץ:Rockefeller Center (2006).JPG|ממוזער|250px|שמאל|ב[[מרכז רוקפלר]] פועלים אולפני [[NBC]].]]
[[קובץ:Yankee Stadium (29 September 2007).jpg|ממוזער|250px|[[יאנקי סטדיום]], שהיה ביתה של קבוצת ה[[ניו יורק יאנקיז]] עד [[2008]]]]
[[קובץ:Arthur ashe stadium interior.jpg|ממוזער|250px|שמאל|[[אליפות ארצות הברית הפתוחה|תחרויות הטניס הפתוחות של ארצות הברית]] שנערכות ברובע [[קווינס]].]]
[[קובץ:New York Stock Exchange Flags.jpg|ממוזער|200px|[[הבורסה של ניו יורק]] ב[[וול סטריט]] - הבורסה המשפיעה ביותר בעולם.]]
[[קובץ:Grand Central Station Main Concourse Jan 2006.jpg|ממוזער|250px|תחנת [[גרנד סנטרל]]]]
[[קובץ:Jfkairport.jpg|ממוזער|250px|שמאל|[[שדה התעופה הבינלאומי קנדי]]]]
[[קובץ:NYC Subway R160A 9237 on the E.jpg|ממוזער|250px|[[הרכבת התחתית של ניו יורק]]]]
[[קובץ:MET NYC.jpg|שמאל|ממוזער|250px|חזית [[המטרופוליטן|מוזיאון המטרופוליטן לאמנות]]]]
[[קובץ:Guggenheim museum exterior.jpg|שמאל|ממוזער|250px|חזית [[מוזיאון סולומון ר. גוגנהיים]]]]
[[קובץ:OneWorldTradeCenter.jpg|שמאל|ממוזער|250px|[[מרכז הסחר העולמי החדש]]]]
[[קובץ:Freiheitsstatue NYC full.jpg|שמאל|ממוזער|250px|[[פסל החירות]]. אחד מסמליה של העיר ניו יורק]]
[[קובץ:NewYorkStPatrick03.jpg|שמאל|ממוזער|250px|[[קתדרלת פטריק הקדוש (ניו יורק)|קתדרלת פטריק הקדוש]] הבנויה בסגנון [[התחייה הגותית]]]]
העיר ניו יורק נחשבת למרכז עולמי בתחום הטלווזיה, הפרסום, המוזיקה והעיתונאות. העיר מהווה את צרכן ויצרן התקשורת הגדול ביותר בארצות הברית‏‏{{הערה|1=‏[http://www.tampabay.org/press.asp?rls_id=991& כתבה בעיתון טמפה ביי]‏}}.
בעיר פועלים ענקי התקשורת [[טיים וורנר]], [[תאגיד הרסט|הרסט]] ו[[ויאקום]]. כמו כן שמונה מעשר חברות הפרסום הגדולות בעולם ממוקמות בניו יורק‏‏{{הערה|1=‏[http://adage.com/datacenter/datapopup.php?article_id=116384 עשר חברות הפרסום הגדולות בעולם]‏}}.

שנים משלושת העיתונים העיקריים של ארצות הברית מודפסים בניו יורק: ה[[וול סטריט ג'ורנל]] וה[[ניו יורק טיימס]]. עיתונים נוספים היוצאים לאור בעיר הם ה[[דיילי ניוז (ניו יורק)|דיילי ניוז]], ה[[ניו יורק פוסט]] (שנוסד בשנת [[1801]] על ידי [[אלכסנדר המילטון]] וכן 270 עיתונים נוספים בהם עיתונים אתניים רבים בשפות שונות‏‏{{הערה|1=‏[http://www.editorandpublisher.com/eandp/news/article_display.jsp?vnu_content_id=1538594 עיתונות אתנית בניו יורק]‏}}.
"[[אל דיאריו לה פרנסה]]" הוא היומון הספרדי הגדול ביותר בניו יורק, והותיק בארצות הברית‏‏{{הערה|1=‏[http://news.newamericamedia.org/news/view_article.html?article_id=e4526a43cc213775795cc84762fce768 מידע על עיתונות ספרדית בניו יורק]‏}}. כמו כן יוצא לאור ב[[הארלם]] ה"[[ניו יורק אמסטרדם ניוז]]" - עיתון אפריקאי אמריקאי, וה[[וילג' ווייס]] שיוצא לאור ב[[גריניץ' וילג']] שנחשב לעיתון אלטרנטיבי.

תעשיית הטלווייזיה של ניו יורק היוותה גורם מרכזי בפיתוחה הכללי של העיר. בעיר פועלות ארבע רשתות אמריקאיות עיקריות: [[ABC]], [[CBS]], [[NBC]] ו[[פוקס (רשת טלוויזיה)|פוקס]], וכן רשתות הכבלים [[HBO]], [[MTV]], [[שואוטיים]] ו[[קומדי סנטרל]]. נכון לשנת [[2005]], פעלו בעיר למעלה מ-100 תחנות טלוויזיה בכבלים‏‏{{הערה|1=‏[http://www.nyc.gov/html/film/html/news/010106_2005_banner_year.shtml אתר עיריית ניו יורק -נתוני תקשורת לשנת 2005]‏}}.

== ספורט ==
בעיר ניו יורק פועלות קבוצות מכל הליגות המקצועניות הבכירות של ארצות הברית. בניגוד למרבית ערי ארצות הברית, דווקא [[בייסבול]] פופולרי יותר מה[[פוטבול]].
העיר ניו יורק היא אחת מחמישה אזורים מטרופוליניים בהם פועלות שתי קבוצות בייסבול (האחרים הם [[שיקגו]], [[וושינגטון]]-[[בולטימור]], [[לוס אנג'לס]] ו[[סן פרנסיסקו]]): ה[[ניו יורק יאנקיז]] וה[[ניו יורק מטס]].

בעבר פעלה בעיר קבוצת ה[[סן פרנסיסקו ג'איינטס|ניו יורק ג'איינטס]] (כיום ה[[סן פרנסיסקו ג'איינטס]]) וה[[לוס אנג'לס דודג'רס|ברוקלין דודג'רס]] (כיום ה[[לוס אנג'לס דודג'רס]]) אשר עברו ל[[קליפורניה]] בשנת [[1958]].

כמו כן פועלות בעיר קבוצות הבייסבול מהליגה הנמוכה: ה[[סטטן איילנד ינקיז]] וה[[ברוקלין סייקלונז]].

קבוצות ה[[פוטבול]] מה-[[NFL]] בעלות זיקה לעיר הם ה[[ניו יורק ג'טס]] וה[[ניו יורק ג'איינטס]] (בפועל שתי הקבוצות ממוקמות ב[[אצטדיון ג'איינטס]] שב[[ניו ג'רזי]]).

קבוצת ה[[הוקי קרח]] הפועלת בניו יורק וחברה בליגת ה-[[NHL]] היא [[ניו יורק ריינג'רס]]. קבוצת NHL נוספת, [[ניו יורק איילנדרס]] הפועלת היום בחלק של [[לונג איילנד]] שלא שייך לעיר, תעבור גם היא לפעול בשטח המוניציפלי של העיר עם מעברה לברוקלין ב-[[2015]].

קבוצת ה[[כדורגל]] של העיר ניו יורק היא ה[[ניו יורק רד בולס]] (המשתתפת ב[[MLS|ליגת הכדורגל הלאומית של ארצות הברית]]). קבוצה נוספת, [[ניו יורק סיטי (כדורגל)|ניו יורק סיטי]], תצטרף לליגה בעונת 2014/15.

קבוצות ה[[כדורסל]] [[ניו יורק ניקס]] ו[[ברוקלין נטס]] חברות ב[[ליגת ה-NBA]]. קבוצת הנשים [[ניו יורק ליברטי]] חברה ב[[ליגת ה-WNBA]].

ברובע [[קווינס]] נערכות [[אליפות ארצות הברית הפתוחה בטניס|תחרויות הטניס הפתוחות של ארצות הברית]] - אחת מארבע תחרויות ה[[גראנד סלאם (טניס)|גראנד סלאם]].

[[מרתון ניו יורק]] נחשב לריצת המרתון הפופולרית ביותר בעולם - בשנת 2006 סיימו את [[ריצת מרתון|ריצת המרתון]] 37,866 משתתפים‏‏{{הערה|1=‏[http://www.aims-association.org/statistics/World's_Largest_Marathons.html ריצות המרתון הגדולות בעולם]‏}}.

==כלכלה==
העיר ניו יורק מהווה מרכז כלכלי בינלאומי, והמהווה למעשה אחד משלושת המרכזים הכלליים הגדולים בעולם (יחד עם [[טוקיו]] ו[[לונדון]]). העיר מהווה מרכז בתחומי הביטוח, התקשורות, הפיננסים והנדל"ן בארצות הברית. התוצר הגולמי של אזור העיר ניו יורק מוערך ב-952.6 מיליארד דולרים, בשנת [[2005]]‏‏, והעיר ניו יורק מהווה על כן את המרכז הכלכלי הגדול ביותר בארצות הברית{{הערה|1=‏[http://www.usmayors.org/74thWinterMeeting/metroeconreport_January2006.pdf השוואה בתוצרים גולמיים של אזורים מטרופוליניים בארצות הברית.]‏}}.

האזורים הכלכליים של העיר מתרכזים בדרום האי מנהטן (אזור [[וול סטריט]]) ואזור [[מידטאון מנהטן]] - ובאזורים אלה מצויים ריכוזי גורדי שחקים הגדולים בעולם.

השירותים הפיננסיים הפועלים בעיר מהווים 33% מהמעסיקים של העיר‏‏{{הערה|1=‏[http://www.newyorkfed.org/research/current_issues/ci12-1.pdf נתוני תעסוקה בניו יורק]‏}}.

תעשיית הנדל"ן מהווה אף היא גורם בר השפעה בכלכלת העיר, ותעשיית הטלוויזיה והסרטים הפועלת בעיר היא השנייה בגודלה בארצות הברית‏‏{{הערה|1=‏[http://www.nyc.gov/html/film/html/news/stats.shtml אתר עיריית ניו יורק - נתונים סטטיסטיים על תעשיית הסרטים בעיר.]‏}}.

תחום התעשייה היווה בעבר מרכיב תעסוקתי מרכזי, אולם החל משנות ה-80 יורד חלקו של מרכיב זה בכלכלה העירונית. תחומי התעשייה העיקריים של העיר הם תחומי הביגוד, הכימיקלים, תעשיית המתכת, הרהיטים והמזון המוכן‏‏{{הערה|1=‏[http://www.nyc.gov/html/imb/downloads/pdf/whitepaper.pdf אתר עיריית ניו יורק - נתוני תעשייה]‏}}. בתחום המזון מועסקים כ-19,000 עובדים, מהם רבים הם מהגרים שאינם דוברי אנגלית. המחזור של תחום המזון בניו יורק מגיע ל-5 מיליארד דולרים בשנה‏‏{{הערה|1=‏[http://www.nyc.gov/html/imb/downloads/pdf/more_than_link_food_chain.pdf אתר עיריית ניו יורק - נתונים על תחום המזון]‏}}.
מוצר המזון הייחודי המוביל של העיר ניו יורק הוא ה[[שוקולד]] - העיר מייצאת שוקולד בשווי 234 מיליון דולרים מדי שנה.

==תחבורה==
מרבית תושבי העיר ניו יורק משתמשים בתחבורה הציבורית - ולמעשה אחד מכל שלושה מהמשתמשים בתחבורה ציבורית בארצות הברית, מתגורר בעיר ניו יורק ‏‏{{הערה|1=‏[http://www.mta.info/mta/network.htm אתר רשות התחבורה המטרופולינית של ניו יורק]‏}}. 66% ממספר המשתמשים בקווי הרכבת ברחבי ארצות הברית - הם תושבי הפרוורים של ניו יורק המשתמשים בקווי הרכבת כדי להגיע לעבודתם (וממשיכים, לרוב, את דרכם למקום עבודתם תוך שימוש במערכת התחבורה הציבורית של העיר ניו יורק). בכך שונה העיר ניו יורק באופן משמעותי מייתר חלקי ארצות הברית בה 90% מהעובדים מגיעים למקומות עבודתם במכוניותיהם הפרטיות. ניו יורק היא העיר היחידה מבין ערי ארצות הברית בו מחצית משקי הבית אינם מחזיקים בבעלותם מכונית וברובע מנהטן, ל-75% ממשקי הבית אין כלי רכב בבעלותם (הממוצע בארצות הברית הוא 8%).

מערכת [[הרכבת התחתית של ניו יורק]] היא הגדולה בעולם במספר תחנותיה (468 תחנות), והשלישית בגודלה בעולם במספר נוסעיה (למעלה ממיליארד נוסעים בכל שנה). מערכת זו ייחודית בכך שהיא פועלת 24 שעות ביממה (בחלק מהקווים), בניגוד לרכבות תחתיות אחרות בעולם הפועלות רק חלק משעות היום (כגון [[הרכבת התחתית של לונדון|לונדון]], [[הרכבת התחתית של פריז|פריז]], [[הרכבת התחתית של וושינגטון|וושינגטון]] ו[[הרכבת התחתית של טוקיו|טוקיו]]).

בעיר פועלות כ-12,000 מוניות, הידועות בצבען הצהוב‏‏{{הערה|1=‏[http://www.nyc.gov/html/tlc/downloads/pdf/state_of_taxi.pdf אתר עיריית ניו יורק - מידע על המוניות בניו יורק.]‏}}.
בעיר ניו יורק פועלת מערכת האוטובוסים ומערכת הרכבות הגדולה ביותר בצפון אמריקה. מערכת קווי הרכבות מקשרת את העיר לפרבריה
(בשלוש מדינות נפרדות: קונטיקט, ניו יורק וניו ג'רזי) ומשתרעת על פני 20 קווי רכבת נפרדים בהם כ-250 תחנות‏‏{{הערה|1=‏[http://www.mta.nyc.ny.us/lirr/pubs/aboutlirr.htm קוי הרכבת של לונג איילנד]‏}}‏‏{{הערה|1=‏[http://www.njtransit.com/pdf/an_factsataGlance_FY.pdf קוי הרכבת של NJ Transit]‏}}. קוי הרכבת יוצאים משתי התחנות הרכבת העמוסות ביותר בארצות הברית: [[גרנד סנטרל]] ו[[תחנת פן]]‏‏{{הערה|1=‏[http://www.grandcentralterminal.com/pages/getpage.aspx?id=B6E37786-897D-4174-83C5-2A7404A9E026 אתר תחנת גרנד סנטרל]‏}}‏‏{{הערה|1=‏[http://www.nationalatlas.gov/articles/transportation/a_amtrak.html מידע על קווי אמטרק]‏}}.

העיר ניו יורק מהווה את השער האווירי המרכזי לארצות הברית‏‏{{הערה|1=‏[http://www.bts.gov/publications/us_international_travel_and_transportation_trends/2002/index.html אתר משרד התחבורה של ארצות הברית]‏}}, ופועלים בעיר שלושה שדות תעופה עיקריים: [[נמל התעופה הבינלאומי ג'ון פ. קנדי|נמל התעופה הבינלאומי קנדי]], [[נמל התעופה הבינלאומי ניוארק ליברטי]] ו[[נמל התעופה לה גוארדיה]]. ישנן תוכניות להקמת נמל תעופה בינלאומי נוסף: [[נמל התעופה הבינלאומי סטיוארט]]. 100 מיליון נוסעים עוברים דרך שדות תעופה אלה מדי שנה‏‏{{הערה|1=‏[http://www.panynj.gov/CommutingTravel/airports/pdfs/traffic/Air_Traffic_2005.pdf דוח רשות הנמלים של ניו יורק - נתוני שדות התעופה]‏}}. שדות התעופה מנוהלים על ידי רשות הנמלים של ניו יורק.
כרבע מהנוסעים היוצאים מארצות הברית עוברים דרך שדות התעופה קנדי וניוארק ‏‏{{הערה|1=‏[http://www.panynj.gov/AboutthePortAuthority/PressCenter/PressReleases/PressRelease/index.php?id=724 דוח רשות הנמלים של ניו יורק- נתוני תנועה אווירית.]‏}}.
אחוז המשתמשים באופניים או הולכים ברגל מבין תושבי ניו יורק הוא הגבוה ביותר בארצות הברית. מידי יום נוסעים כ-120,000 נוסעים באופניהם, ו-21% מתושבי ניו יורק נוסעים באופנייהם או הולכים ברגל לעבודתם (הממוצע הארצי בארצות הברית הוא 8%)‏‏{{הערה|1=‏[http://www.gothamgazette.com/article/transportation/20060718/16/1910/ כתבה ב-Gotham Gazette]‏}}‏‏{{הערה|1=‏[http://nhts.ornl.gov/2001/pub/STT.pdf סקר כלי תחבורה שערך משרד התחבורה האמריקאי בשנת 2001.]‏}}.

מערכת נרחבת של כבישים ומנהרות מקשרת את העיר לסביבתה, אולם עומסי התנועה רבים, ופקקי התנועה יכולים להימשך מספר שעות. [[גשר ג'ורג' וושינגטון]] נחשב לגשר העמוס בעולם במספר כלי הרכב העוברים בו‏‏{{הערה|1=‏[http://www.recordonline.com/apps/pbcs.dll/article?AID=/20061024/BIZ/610240312/-1/NEWS03 כתבה על גילו של הגשר] ב[[טיימס הרלד]]‏}}.

==אתרים בעיר ניו יורק==
===אתרי תיירות עיקריים===
* [[כיכר טיימס]], [[פסל החירות]], [[בניין האומות המאוחדות]]

===מוזיאונים===
* [[אי אליס]], [[המוזיאון האמריקאי לאמנות עממית]], [[המוזיאון האמריקאי לקולנוע]], [[המוזיאון האמריקאי להיסטוריה של הטבע]] ו[[פלנטריום היידן]], [[המוזיאון היהודי של ניו יורק]], [[מוזיאון אינטרפיד]], [[מוזיאון ברוקלין]], [[מוזיאון דל בריו]], [[המטרופוליטן|מוזיאון המטרופוליטן לאמנות]], [[הקלויסטרס]] - מוזיאון לאמנות [[ימי הביניים]], [[מוזיאון העיר ניו יורק]], [[מוזיאון ויטני לאמנות אמריקאית]], [[מוזיאון ז'אק מרשיי לאמנות טיבטית]], [[מוזיאון נגוצ'י]], [[מוזיאון סולומון ר. גוגנהיים]], [[מוזיאון קווינס לאמנות]], [[מוזיאון קופר יואיט לעיצוב]], [[המוזיאון לאמנות מודרנית]] (מומה), [[מוזאון הילדים היהודי]]. 

למוזיאונים נוספים ראו: [[:קטגוריה:ניו יורק: מוזיאונים|מוזיאוני העיר ניו יורק]].

===פארקים וגנים בוטניים===
{{הפניה לערך מורחב|פארקים וגנים בעיר ניו יורק}}
* [[הגנים הבוטניים של ברוקלין]]
* [[הגנים הבוטניים של ניו יורק]]
* [[סנטרל פארק]] - הפארק המרכזי
* [[פארק פרוספקט]]
* [[פארק ואן קורטלנד]]
{{ויקישיתוף-בשורה|שם=Category:Parks in New York City|תצוגה=פארקים בניו יורק}}

===מבנים בעלי חשיבות===
* [[מרכז הסחר העולמי החדש]]
* [[הבורסה לניירות ערך בניו יורק|בניין הבורסה]] (NYSE)
* [[בניין אמפייר סטייט]]
* [[בניין מט לייף]]
* [[בניין קרייזלר]]
* [[מגדל טרמפ]]
* [[מרכז רוקפלר]]
* [[פסל החירות]]
* [[גראונד זירו]] - שרידי [[מגדלי התאומים]] שנהרסו בעקבות [[פיגועי 11 בספטמבר]]
* [[בניין האומות המאוחדות]]

=== בתי כנסת ===
* [[מרכז חב"ד העולמי - 770]] (770 Eastern Parkway)
* [[בית המדרש הגדול (ניו יורק)|בית המדרש הגדול]]
* [[בית כנסת בית ישראל-אנשי אמת (ברוקלין)]]
* [[בית כנסת עזרת ישראל (ניו יורק)|בית כנסת עזרת ישראל]] (The Actors Temple)

===אתרים יהודיים===
* [[אוהל הרבי מליובאוויטש|אוהל קברו של הרבי מליובאוויטש]]

===כנסיות===
* [[קתדרלת פטריק הקדוש (ניו יורק)|קתדרלת פטריק הקדוש]]
* [[קתדרלת סט. ג'ון דה דיוויין]]
* [[כנסיית השילוש הקדוש (ניו יורק)|כנסיית השילוש הקדוש]]
* [[קתדרלת פטריק הקדוש הישנה (ניו יורק)|קתדרלת פטריק הקדוש הישנה]]

===גשרים===
* [[גשר ברונקס וייטסטואון]]
* [[גשר ברוקלין]]
* [[גשר ג'ורג' וושינגטון]]
* [[גשר הל גייט]]
* [[גשר ויליאמסבורג]]
* [[גשר טרייבורו]]
* [[גשר מנהטן]]
*[[גשר קווינסבורו]]
* [[גשר ת'רוגס נק]]

===מנהרות===
* [[מנהרת הולנד]]
* [[מנהרת לינקולן]]

===שדות תעופה===
* [[נמל התעופה ג'ון פ. קנדי]]
* [[נמל התעופה לה גוארדיה]]
* [[נמל התעופה ניוארק]]

===אולמות מופעים===
* [[אולם קרנגי]]
* [[אולם המוזיקה רדיו סיטי]]
* [[מרכז לינקולן]]
* [[מדיסון סקוואר גארדן]]

===מוסדות השכלה===
* [[האקדמיה למוזיקה של ברוקלין]]
* [[ספריית העיר ניו יורק]]

==ערים תאומות==
לעיר ניו יורק יש עשר [[ערים תאומות]]{{הערה|[http://www.nyc.gov/html/ia/gp/html/partner/partner.shtml ערים שותפות], אתר עיריית ניו יורק}}:
* {{דגל|יפן}} [[טוקיו]], [[יפן]] (1960)
* {{דגל|סין}} [[בייג'ינג]], [[הרפובליקה העממית של סין|סין]] (1980)
* {{דגל|ספרד}} [[מדריד]], [[ספרד]] (1982)
* {{דגל|מצרים}} [[קהיר]], [[מצרים]] (1982)
* {{דגל|הרפובליקה הדומיניקנית}} [[סנטו דומינגו]], [[הרפובליקה הדומיניקנית]] (1983)
* {{דגל|איטליה}} [[רומא]], [[איטליה]] (1992)
* {{דגל|הונגריה}} [[בודפשט]], [[הונגריה]] (1992)
* {{דגל|ישראל}} [[ירושלים]], [[ישראל]] (1993)
* {{דגל|הממלכה המאוחדת}} [[לונדון]], [[אנגליה]], [[הממלכה המאוחדת]] (2001)
* {{דגל|דרום אפריקה}} [[יוהנסבורג]], [[דרום אפריקה]] (2003)

==ראו גם==
{{תקציר פורטל|ניו יורק}}
{{הפנייה לספר ויקיפדיה|העיר ניו-יורק}}
* [[פיגועי 11 בספטמבר]]
* [[מגדלי התאומים]]
* [[הפילהרמונית של ניו יורק]]
* [[מטרופוליטן אופרה]]
* [[התזמורת הסימפונית של ניו יורק]]
* [[דגל העיר ניו יורק]]
* [[בניין העירייה של ניו יורק]]
* [[גורדי שחקים מוקדמים]]
{{-}}

==קישורים חיצוניים==
{{מיזמים|ויקיציטוט=ניו יורק|ויקישיתוף=Category:New York City|שם ויקישיתוף=ניו יורק|ויקימסע=ניו יורק}}
* [http://www.nyc.gov עיריית ניו יורק]
* [http://www.city-data.com/city/New-York-New-York.html העיר ניו יורק - נתונים]
* {{אנציקלופדיה ynet|ניו יורק|254290|MjU0MjkwXzc4OTEwNTA2XzE0ODY4MzYwMAeqeq}}
* {{ynet|יעל שוב, ידיעות אחרונות|יש חיים אחרי מנהטן|110468|25 בספטמבר 2000||1}}, [[ynet]] 
* {{סרטונים}} ראש עיריית ניו יורק [[וינסנט אימפליטרי]] [https://www.youtube.com/watch?v=CT5uE8khL4Q&feature=em-uploademail מבקר בישראל]. [[יומני כרמל]] ספטמבר 1951 

{{-}}

==הערות שוליים==
{{הערות שוליים|טורים=כן}}

{{ניו יורק}}
{{הערים הגדולות בעולם}}

[[קטגוריה:ניו יורק: ערים]]
[[קטגוריה:ניו יורק|*]]
[[קטגוריה:ארצות הברית: ערי חוף]]
