[[קובץ:Jack Lemmon 1988.jpg|שמאל|ממוזער|ג'ק למון]]
'''ג'ון אולר למון השלישי''' (ב[[אנגלית]]: '''John Uhler Lemmon III''';{{כ}} [[8 בפברואר]] [[1925]] - [[27 ביוני]] [[2001]]) היה אחד משחקניה הגדולים של [[הוליווד]] בחצי השני של [[המאה העשרים]], ואחד השחקנים המעוטרים שקמו בהוליווד: זוכה שני פרסי [[האוסקר]], מתוך שמונה מועמדויות, כמו גם זכה פעמיים בפרס השחקן הטוב ביותר ב[[פסטיבל קאן]] ובארבעה פרסי [[גלובוס הזהב]] ובעוד שלל פרסים אחרים בקריירה שהתפרשה על פני חמישה עשורים. 

הוא נולד ב[[מעלית]] בניוטון, [[מסצ'וסטס]]. אביו עמד בראש חברה המייצרת דונאטס ב[[בוסטון]]. לאחר שסיים את לימודיו ב[[אוניברסיטת הרווארד]], התגייס למון ל[[הצי האמריקני|צי האמריקני]]. לאחר שחרורו החל ללמוד משחק באופן מקצועי ועבד כ[[פסנתרן]] במועדון לילה, כמו גם עבד ב[[רדיו]], וכשחקן עבד באוף-ברודוויי ואחר כך ב[[תיאטראות ברודוויי|ברודוויי]] עצמה וב[[טלוויזיה]]. ורק לאחר כל זה הגיע למון לתעשיית הקולנוע. 

הופעת הבכורה הקולנועית שלו הייתה ב"הגברת לוקחת מלח" (1949), סרטו של הבמאי [[מייקל קורטיז]], זאת על אף שתפקידו בסרט היה זעיר ונטול [[קרדיט (יצירה)|קרדיט]]. הופעתו הרשמית הראשונה בקולנוע הייתה ב- [[1954]] בקומדיה הרומנטית של [[ג'ורג' קיוקור]] "זה צריך לקרות לך", בו כיכב לצד [[ג'ודי הולידיי]] בתפקיד המשנה הגדול ביותר בסרט. בהמשך למון הפך להיות השחקן המועדף על הבמאי [[בילי ויילדר]], כששיתוף הפעולה ביניהם נמשך שני עשורים, בסרטים "[[חמים וטעים]]" (1959), "[[הדירה]]" (1960), "[[אירמה לה דוס]]" (1963), "הפרקליט, הגיס והכיס" (1966), "אוונטי!" (1973), "כותרת ראשית" (1974) ו"חברים, חברים, אבל..." (1981), ומתוכם שני הסרטים הנחשבים לטובים ביותר בשיתוף הפעולה הזה הם "חמים וטעים" ו"הדירה", שיצא שנה אחריו. על שני הסרטים הללו קיבל למון מועמדות לאוסקר ושני פרסי [[גלובוס הזהב]]. 

שיתוף פעולה נוסף היה בין למון ל[[וולטר מתאו]]. השניים הופיעו יחדיו במשך 30 שנה, כשסרטם המשותף הידוע מכל הוא הקומדיה "[[הזוג המוזר]]" (1968). הם הופיעו יחדיו גם בשלושה בסרטיו של ויילדר: "הפרקליט, הגיס והכיס", "כותרת ראשית" ו"חברים, חברים, אבל...". לשניים היה גם תפקיד קטן בסרטו של [[אוליבר סטון]] "[[JFK תיק פתוח]]" (1991). שנתיים אחר כך הם כיכבו יחדיו ב"זקנים חסרי מנוח", שהיה [[להיט]] קופתי מפתיע ובכך נחשפו לקהלים צעירים. לאור הצלחת הסרט, כיכבו למון ומתאו בעוד שני סרטים במהלך העשור: "נבל העשב" (1995), "משתגעים על האהבה" (1995) בו כיכבה לצידם [[סופיה לורן]], "קומדיה בלב ים" (1997) ו"הזוג המוזר 2" (1998). שניהם גם נפטרו בהפרש של שנה אחד מהשני. 

למון היה הראשון שזכה ב[[פרס האוסקר לשחקן הטוב ביותר]] ול[[פרס האוסקר לשחקן המשנה הטוב ביותר|שחקן המשנה הטוב ביותר]]. הוא זכה בפרס שחקן המשנה הטוב ביותר על הסרט "מיסטר רוברטס" (1955), דרמה קומית-מלחמתית שביים [[ג'ון פורד]], כשלצד למון כיכבו [[הנרי פונדה]] ו[[ג'יימס קאגני]]. את פרס האוסקר לשחקן ראשי קיבל למון על הדרמה "להציל את הנמר" (1973) שביים [[ג'ון ג. אבילדסן]]. בנוסף היה מועמד למון שש פעמים נוספות לאוסקר על הסרטים: "חמים וטעים", "הדירה", "ימים של יין וורדים", "הסינדרום הסיני", "Tribute" ו"הנעדר". ב- [[1988]] קיבל למון את פרס [[מכון הסרטים האמריקאי]] למפעל חיים, ושלוש שנים אחר כך קיבל את פרס [[ססיל ב. דה-מיל]] בטקס "גלובוס הזהב" על מפעל חיים. 

ב"ימים של יין וורדים" (1962) עשה למון את אחד מתפקידיו הטובים ביותר. הוא גילם את ג'ו קליי, איש עסקים צעיר ו[[אלכוהוליסט]]. בסרט זה, למון אומר את המשפט הבלתי נשכח: ""My name is Joe C. and I am an alcoholic." שנים לאחר מכן הודה למון שהוא לא שיחק כשאמר את המשפט הזה. בניגוד לכוכבים הוליוודים אחרים כמו [[גרי קופר]] ו[[הנרי פונדה]], למון מעולם לא גילם בסרטיו גיבור אמריקאי. במהלך הקריירה העשירה שלו גילם מגוון רחב של דמויות פשוטות ואמיתיות, אנטי-גיבוריות במובהק. 

בטקס [[גלובוס הזהב]] של שנת [[1998]] למון היה מועמד בקטגוריית 'השחקן הטוב ביותר בסרט טלוויזיה' על סרטו "שנים עשר המושבעים", שביים [[סידני לומט]]. הוא הפסיד ל[[וינג ריימס]]. בנאום הזכייה של ריימס הוא ביקש מלמון לעלות לבמה, ואז עשה דבר שהדהים את הקהל, ונתן את פסלון הזכייה לג'ק למון (איגוד העיתונאים הזרים בארצות הברית המחלק את פרסי "גלובוס הזהב" החליט לשלוח לריימס פסלון נוסף, כך שפסלון "גלובוס הזהב" נשאר אצל למון, אף על פי שלא זכה בפרס). למון היה נשוי פעמיים - לשחקנית סינתיה סטון (ממנה יש לו בן) ולשחקנית פליצ'יה פאר, שאף עימה הוליד ילד, עימה היה נשוי עד מותו.

==סרטים בולטים==
* "זה צריך לקרות לך" (1954)
* "מיסטר רוברטס" (1955) - [[פרס האוסקר]], שחקן המשנה.
* "אחותי איילין" (1955), עם [[ג'נט לי]]
* "[[חמים וטעים]]" (1959) - מועמדות ל[[פרס האוסקר]], פרס [[גלובוס הזהב]]
* "[[הדירה]]" (1960) - מועמדות ל[[פרס האוסקר]], פרס [[גלובוס הזהב]]
* "ימי היין והשושנים" (1962) - מועמדות ל[[פרס האוסקר]]
* "אירמה לה דוס" (1963) 
* "כיצד לרצוח את אישתך" (1965)
* "המירוץ הגדול" (1965) - מועמדות ל[[גלובוס הזהב]]
* "הפרקליט, הגיס והכיס" (1966)
* "הזוג המוזר" (1968) - מועמדות ל[[גלובוס הזהב]]
* "אוונטי!" (1972) - פרס [[גלובוס הזהב]]
* "להציל את הנמר" (1973) - [[פרס האוסקר]] 
* "כותרת ראשית" (1974) - מועמדות ל[[גלובוס הזהב]]
* "הסינדרום הסיני" (1979) - מועמדות ל[[פרס האוסקר]], פרס ה"[[באפטה]]", פרס השחקן ב[[פסטיבל קאן]]
* "Tribute" (שנת 1980) - מועמדות ל[[פרס האוסקר]], פרס השחקן בפסטיבל ברלין
* "חברים, חברים, אבל..." (1981)
* "הנעדר" (1982) - מועמדות ל[[פרס האוסקר]], פרס השחקן ב[[פסטיבל קאן]]
* "סיפורי חיים" (1986) - מועמדות ל[[גלובוס הזהב]]
* "אבא" (1989) - מועמדות ל[[גלובוס הזהב]]
* "[[גלנגרי גלן רוס]]" (1992)
* "תמונות קצרות" (1993)
* "זקנים חסרי מנוח" (1993)
* "נבל העשב" (1995)
* "משתגעים על אהבה" (1995)
* "רוצח חף מפשע" (1996)
* "סוף שבוע בכפר" (1996) - סרט טלוויזיה
* "נשיאים בצרות" (1996)
* "[[המלט (סרט, 1996)|המלט]]" (1996)
* "קומדיה בלב ים" (1997)
* "שנים עשר המושבעים" (1997) - סרט טלוויזיה, מועמדות לפרס ה[[אמי]], מועמדות ל[[גלובוס הזהב]]
* "[[ארוכה הדרך הביתה (סרט 1998)|ארוכה הדרך הביתה]]" (1998) - סרט טלוויזיה
* "הזוג המוזר 2" (1998)
* "משפט הקופים" (1999) - מועמדות לפרס ה[[אמי]], פרס [[גלובוס הזהב]]
* "[[ימי שלישי עם מורי]]" (1999) - סרט טלוויזיה, פרס ה[[אמי]], מועמדות ל[[גלובוס הזהב]]
* "משחק החיים" (2000) - ללא קרדיט

סך הכל:
* [[האוסקר]] - 8 מועמדויות, 2 זכיות
* [[גלובוס הזהב]] - 22 מועמדויות, 4 זכיות
* ה"[[באפטה]]" - 8 מועמדויות, 3 זכיות
* [[אמי]] - 5 מועמדויות, זכייה אחת

==קישורים חיצוניים==
{{ויקישיתוף בשורה}}
*{{imdb name|id=0000493|name=ג'ק למון}}
* {{מעריב|שאול שיר-רן|לא רק ליצן|1979/08/31|08500||}}

{{ניווט|
|כותרת=ג'ק למון - פרסים
|רקע=
|צבע=black
|הסתרה=כן
|מוסתר=כן
|רוחב=100%
|תוכן=
{{פרס אוסקר לשחקן המשנה הטוב ביותר}}
{{פרס אוסקר לשחקן הטוב ביותר}}
{{פרס גלובוס הזהב לשחקן הטוב ביותר - סרט קומדיה או מוזיקלי}}
{{פרס גלובוס הזהב לשחקן הטוב ביותר במיני-סדרה או בסרט טלוויזיה}}
{{פרס גילדת שחקני המסך לשחקן הטוב ביותר בסרט טלוויזיה או במיני-סדרה}}
}}
{{מנחי טקסי האוסקר}}
{{מיון רגיל:למון, ג'ק}}
[[קטגוריה:שחקני קולנוע וטלוויזיה אמריקאים]]
[[קטגוריה:זוכי פרס גלובוס הזהב - שחקנים]]
[[קטגוריה:זוכי פרס גלובוס הזהב - מפעל חיים]]
[[קטגוריה:זוכי פרס באפט"א: אישים]]
[[קטגוריה:מנחי האוסקר]]
[[קטגוריה:זוכי אוסקר: השחקן הטוב]]
[[קטגוריה:זוכי אוסקר: שחקן המשנה הטוב]]
[[קטגוריה:זוכי אמי - אישים]]
[[קטגוריה:זוכי פרס גילדת שחקני המסך - מפעל חיים]]
[[קטגוריה:זוכי פרס גילדת שחקני המסך - שחקנים]]
[[קטגוריה:אישים שהונצחו בשדרת הכוכבים של הוליווד: קולנוע]]
