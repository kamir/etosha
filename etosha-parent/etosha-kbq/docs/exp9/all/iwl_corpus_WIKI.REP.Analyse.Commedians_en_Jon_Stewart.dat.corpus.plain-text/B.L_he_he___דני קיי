{{שחקן
|שם=
|תמונה=[[קובץ:Danny Kaye portrait.jpg|200px]]
|כיתוב=דני קיי, 1955
|שם במה=
|סוגה מועדפת=
|תאריך לידה=[[18 בינואר]] [[1911]]
|מקום לידה=[[ברוקלין]] שב[[ניו יורק]]
|תאריך פטירה=[[3 במרץ]] [[1987]]
|מקום פטירה=
|שנות הפעילות=
|פרסים=[[פרס אוסקר]], [[פרס גלובוס הזהב]], [[פרס אמי]], [[פרס גילדת שחקני המסך]]
|דמות=
|בכורה=
|שפה מועדפת=
|עיסוקים אמנותיים בולטים אחרים=
|אתר אינטרנט=
|קישור=0001414
}}
'''דֶנִי קֶיִי''' (ב[[אנגלית]]: '''Danny Kaye''', {{כ}}[[18 בינואר]] [[1911]] - [[3 במרץ]] [[1987]]) היה [[שחקן קולנוע]], [[זמר]] ו[[קומיקאי]] [[יהדות ארצות הברית|יהודי]]-[[אמריקאי]].

==ביוגרפיה==
====תחילת הדרך====
קיי נולד ב[[ברוקלין]] שב[[ניו יורק]] כ'''דוד דניאל קמינסקי''' למהגרים [[יהודי]]ם מ[[אוקראינה]]. את הניסיון הראשון שלו בתחום הבידור הוא צבר ב"[[רצועת הבורשט]]" - אזור בתי ההארחה היהודיים שב[[הרי קטסקיל|הרי הקטסקיל]] ב[[מדינות ארצות הברית|מדינת]] [[ניו יורק (מדינה)|ניו יורק]].

ב-[[1935]] כיכב לראשונה בסרט קולנוע קצר, ''Moon Over Manhattan'', והוחתם כקומיקאי בסדרת סרטים קצרים בהם גילם מהגר רוסי מהיר דיבור. 

ב-[[1941]] הופיע בברדווי ב[[מחזמר]] "[[גברת באפלה]]" של [[איירה גרשווין]] ו[[קורט וייל]]. תפקידו במחזמר היה הצלחה מקצועית סוחפת, ובמיוחד זכור השיר "[[צ'ייקובסקי (שיר)|צ'ייקובסקי]]", שבו הוא מונה, בפרק זמן קצר, מספר רב של שמות מלחינים (ופסאודו-מלחינים) רוסיים.

====כוכב קולנוע====
סרט הקולנוע הראשון באורך מלא שבו כיכב היה Up in Arms משנת [[1944]], עיבוד למחזמר בכיכוב [[אדי קנטור]]. [[סמואל גולדווין]] ניסה לשכנע את קיי לעשות [[ניתוח פלסטי]] ב[[אף]] (בשל מה שראה כמראה "יהודי מדי"). קיי סירב, אך הסכים לחמצן את שיערו, דבר אשר העניק לו שער אדמדם. קיי הפך לכוכב, וסרטיו הקצרים חוברו יחדיו לסרט באורך מלא, The Birth of a Star על ידי מתחריו של גולדווין, שהחזיקו בזכויות להם. 

קיי כיכב בסדרה של סרטים לאחר הצלחה זו, והוא זכור במיוחד בשירים "טמבולינה טמבולינה" ו"הברווזון המכוער" מתוך סרטו "חיי הנס כריסטיאן אנדרסן". אשתו, סילביה פיין, כתבה חלק משיריו בסרטים אלה ואחרים. רשימת סרטיו לאורך הקריירה כוללת עשרות סרטים בהם הוא הופיע כרקדן, מנצח על תזמורת, לוליין, אקרובט. אחד מקטעיו הידועים הוא קטע "הכינורית", בו הוא מנהל [[דיאלוג]] עם התזמורת תוך כדי חיקוי כלי נגינה בקטעים קלאסים ידועים. קטעים אלה ידועים בביצועה של [[ציפי שביט]] בעברית.

[[קובץ:Kaye porat.jpeg|שמאל|ממוזער|150px|דני קיי עם [[אורנה פורת]] בעת ביקורו בישראל ב-1958]]
[[קובץ:Danny Kaye Allan Warren.jpg|שמאל|ממוזער|150px|דני קיי, 1986]]
[[קובץ:The American actor Danny Kaye interviewed for the Finnish Broadcasting Company, 1955..jpg|שמאל|ממוזער|דני קיי מתראיין ברדיו הממלכתי הפיני]]
מעבר לפעילותו הקולנועית, קיי גם הופיע כבדרן והקליט תוכניות לרדיו ולטלוויזיה, ביניהם הופעת אורח למופע [[החבובות]] בשנת [[1978]].

====פעילות הומניטרית====
קיי היה פעל רבות בתחום הקהילה כ[[שגריר]] במסגרת הארגון הבינלאומי [[יוניצף|UNICEF]] והתנדב להופיע בפני ילדים בבתי חולים. בנוסף, כמי שהיה גאה במוצאו היהודי, ביקר פעמים רבות בישראל במסגרת פעולות מחווה, בעיקר בעת [[מלחמה]]. ניצח גם מספר פעמים על [[התזמורת הפילהרמונית הישראלית]] במופעי [[צדקה]].

====מותו====
דני קיי מת מ[[אוטם שריר הלב|התקף לב]] במרץ [[1987]] לאחר מאבק ב[[דלקת כבד]]. הוא עבר [[ניתוח מעקפים]] בשנת [[1983]], ובתקופה זו קיבל את דלקת הכבד מעירוי דם. קיי הותיר אחריו אשה, סילביה פיין, ובת. נקבר בבית הקברות קנסיקו במדינת ניו יורק.

==כבוד והוקרה==
הופעתו של קיי כמנחה תוכנית הטלוויזיה "The Danny Kaye Show" זיכתה אותו ב[[פרס אמי]] בשנת [[1963]].

בשנת [[1981]] זכה דני קיי בפרס כבוד ע"ש [[ג'ין הרשהולט]] על ידי [[האקדמיה האמריקאית לקולנוע]] על תרומתו לתעשיית הקולנוע. ב[[שדרת הכוכבים של הוליווד]] יש שלושה כוכבים על שמו, על עבודתו בתחומי המוזיקה, רדיו וקולנוע. 

בשנת [[1983]], [[מרגרטה השנייה, מלכת דנמרק]] העניקה לקיי תואר אבירות על גילומו של [[הנס כריסטיאן אנדרסן]] בסרט באותו שם משנת [[1952]]. באותה שנה זכה קיי גם ב[[פרס גילדת שחקני המסך]] על מפעל חיים.

ב-[[24 בפברואר]] [[1986]] הוענק לקיי אות הוקרה מטעם [[לגיון הכבוד]] על עבודתו ב[[קרן החירום הבינלאומית של האומות המאוחדות לילדים]].

לאחר מותו, ב-[[23 ביוני]] [[1987]], הוענקה לקיי [[מדליית החירות הנשיאותית]], עיטור הכבוד האזרחי הגבוה ביותר בארצות הברית, על ידי הנשיא [[רונלד רייגן]].

==פילמוגרפיה חלקית==
* 1944 - "[[אל הנשק]]"
* [[1945]] - "[[עושה הנפלאות]]"
* [[1946]] - "[[הנער מברוקלין]]"
* [[1947]] - "[[חייו הסודיים של וולטר מיטי]]"
* [[1948]] - "[[שיר נולד (סרט)|שיר נולד]]"
* [[1949]] - "[[המפקח הכללי]]"
* [[1951]] - "[[דני קיי בריביירה]]"
* [[1952]] - "[[חיי הנס כריסטיאן אנדרסן]]"
* [[1954]] - "[[חג מולד לבן (סרט)|חג מולד לבן]]"
* [[1954]] - "[[הקש בעץ (סרט)|הקש בעץ]]"
* [[1956]] - "[[ליצן החצר (סרט)|ליצן החצר]]"
* [[1958]] - "[[אנדרו העליז]]"
* [[1958]] - "[[יעקובובסקי והקולונל]] - זכייה ב[[גלובוס הזהב]]
* [[1959]] - "[[חמשת החצוצרות]]"
* [[1981]] - "[[סקוקי (סרט)|סקוקי]]"

==קישורים חיצוניים==
{{מיזמים|ויקישיתוף=Danny Kaye|שם ויקישיתוף=דני קיי}}
*{{imdb name|id=0001414|name=דני קיי}}
*[http://www.youtube.com/watch?v=jm6ktYq0Yxk דני קיי ולואי ארמסטרונג בהופעה חיה]
* {{מעריב|רפאל בשן|עם דני קיי בכל הרצינות|1968/04/05|05002}}
* {{ynet|יונתן גת|דני קיי: מצחיק לנצח|4198906|8 במרץ 2012|}}
* {{ynet|[[אלון גור אריה]]|דני קיי: האיש שעשה הכל, ולא (רק) בצחוק|4438990|12 באוקטובר 2013|}}

{{פרס גלובוס הזהב לשחקן הטוב ביותר - סרט קומדיה או מוזיקלי}}
{{מנחי טקסי האוסקר}}

{{מיון רגיל:קיי, דני}}
[[קטגוריה:שחקני קולנוע וטלוויזיה אמריקאים]]
[[קטגוריה:קומיקאים אמריקאים]]
[[קטגוריה:שחקני קולנוע וטלוויזיה יהודים אמריקאים]]
[[קטגוריה:קומיקאים יהודים]]
[[קטגוריה:מנחי האוסקר]]
[[קטגוריה:משפחת קמינסקי|דני קיי]]
[[קטגוריה:מעוטרי מדליית החירות הנשיאותית]]
[[קטגוריה:אמנים אמריקאים הידועים בשם במה]]
[[קטגוריה:זוכי פרס גלובוס הזהב - שחקנים]]
[[קטגוריה:זוכי אוסקר: פרס ז'אן הרשולט לפעילות הומניטרית]]
[[קטגוריה:זוכי אמי - אישים]]
[[קטגוריה:זוכי פרס גילדת שחקני המסך - מפעל חיים]]
[[קטגוריה:אישים שהונצחו בשדרת הכוכבים של הוליווד: קולנוע]]
[[קטגוריה:אישים שהונצחו בשדרת הכוכבים של הוליווד: מוזיקה]]
[[קטגוריה:אישים שהונצחו בשדרת הכוכבים של הוליווד: רדיו]]
