[[קובץ:Satire (Orazio) - pag. 12.JPG|ממוזער|300px|left|<center> ספר "הסאטירות והאיגרות של [[הורטיוס]]", "Le satire e l'epistole di Q. Orazio Flacco". הודפס בשנת 1814</center>]]
'''סאטירה''' היא [[טכניקה ספרותית]] ואמנותית שמטרתה לשים דבר מה (אמונה, התנהגות, מפלגה וכו') ללעג, לרוב במטרה לגרום או למנוע שינוי. 
לרוב, שימוש בסאטירה מעורר צחוק, אך מטרתה המרכזית היא הביקורת באמצעים קומיים.

יצירות יכולות להכיל קטעים סאטיריים, מבלי להיות סאטירות באופן מוחלט. [[טום ג'ונס (ספר)|טום ג'ונס]], ספרו של [[הנרי פילדינג]], מכיל, למשל, קטעים סאטיריים רבים, אולם הוא ספר [[קומדיה|קומי]] בעיקרו. כמו כן סאטירות אינן מוגבלות בהכרח ל[[ספרות]], [[תיאטרון]], [[קולנוע]] ו[[טלוויזיה]]. ניתן למצוא סאטירות גם ב[[ציור]] וב[[קריקטורה|קריקטורות]]. כך, למשל, ציוריו של [[ג'ורג' גרוס]], [[אקספרסיוניזם|אקספרסיוניסט]] [[גרמניה|גרמני]], הן סאטירה חברתית בוטה על גרמניה של [[רפובליקת ויימאר]] ו[[גרמניה הנאצית]].

סאטירות חוברו עוד ב[[יוון הקלאסית]] וב[[רומא]]. ידועות במיוחד הן הסאטירות של [[פטרוניוס]], [[גאיוס לוקיליוס]] ו[[יובנליס]]. [[המאה ה-18]] הביאה, יחד עם עליית ה[[רומן]] לפריחה מחודשת של סוגה זו. 

==סאטירה והומור ==

הסאטירה לרוב משלבת שימוש ב[[אירוניה]] ו[[סרקזם]] עם צורות מבע קומי קלאסיות כמו:

* '''הקטנה''' (''Dimunition'') - הקטנת גודלו של דבר מה, כדי לגרום לו להראות מגוחך או כדי שאפשר יהיה לבחון אותו מחדש. חלקו הראשון של הספר [[מסעי גוליבר]], ל[[ג'ונתן סוויפט|סוויפט]], בו מגיע גוליבר לארץ ליליפוט, הוא דוגמה לטכניקה זו.
* '''הגזמה''' (''Inflation'') - לקיחת סיטואציה ותיאורה בצורה מוגזמת ומנופחת, כך שהיא הופכת לנלעגת, וחולשותיה נראות ביתר בירור. לדוגמה: שני נערים הרבים על בעלות על מכונית, שמאבקם מתחמם והופך למלחמה בין גלאקטית. 
* '''סמיכות''' (''Juxtaposition'') - הצבתם של אלמנטים השונים מאוד בחשיבותם או מעמדים זה לצד זה. לדוגמה: אם אדם טוען כי המקצועות בהם הוא עוסק בתיכון הם [[מתמטיקה]], [[מדעי המחשב]] וצפיה בבנות הוא מקהה במשהו את החשיבות שניתנת לשניים הראשונים.
* '''[[פרודיה]]''' (''Parody'') - חיקוי קומי של הטכניקות והסגנון של יצירה מסוימת, [[סוגה]] או זרם אמנותי מסוים יכול להעשות בדרך סאטירית, שתלעיג את האובייקט המחוקה או את העולם. 
ה[[פרודיה]] יכולה להיות גם סאטירית, אולם אין היא מחויבת לכך. סאטירה יכולה גם להיות פרודיה, אולם, שוב, דבר זה אינו הכרחי. סאטירה, כאמור, היא טכניקה שמובלעת בה ביקורת כלפי דבר מה. אף על פי שגם פרודיה יכולה להיות ביקורתית, הן כלפי יצירות אמנות והן כלפי העולם, היא אינה מחויבת לביקורת.

שלוש הטכניקות הראשונות ברשימה זו (הקטנה, הגזמה וסמיכות) ויש הטוענים כי אף הרביעית, הן טכניקות של [[הזרה]], שנעשית באופן מלעיג. '''הקטנה''', '''הגזמה''' ו'''סמיכות''' הן טכניקות שהופכות אלמנטים מוכרים במציאות ל"זרים" על ידי עיוותם באופן כלשהו, ובכך מאפשרות לקורא או הצופה לראות ביתר קלות את הפגמים שבהם.

==סאטירות ידועות==
===ספרות===
* [[גרגנטואה ופנטגרואל]] - [[פרנסואה רבלה]]
* [[מסעי גוליבר]], [[הצעה צנועה]] - [[ג'ונתן סוויפט]]
* [[קאנדיד]] - [[וולטייר]]
* [[מסעות בנימין השלישי]] - [[מנדלי מוכר ספרים]]
* [[חוות החיות]] - [[ג'ורג' אורוול]]
* [[מילכוד 22]] - [[ג'וזף הלר]]

===תיאטרון===
* [[החייל האמיץ שווייק]] - [[ירוסלב האשק]]
* [[וויצק]] - [[גאורג ביכנר]]

===קולנוע===
* [[הדיקטטור הגדול]] של [[צ'ארלי צ'פלין]]
* [[דוקטור סטריינג'לב]] - סרטו של [[סטנלי קובריק]]

===טלוויזיה===
* [[מונטי פייתון]]
* [[משפחת סימפסון]]
* [[הדיילי שואו]]
* [[סאות' פארק]]
* [[איש משפחה]]
* [[ניקוי ראש]]
* [[החרצופים]]
* [[ארץ נהדרת]]
* גב[[מצב האומה| האומה]]

== קישורים חיצוניים ==
* {{ויקישיתוף בשורה}}

==ראו גם==
* [[היגיון אבסורדי]]

==לקריאה נוספת==
* גידי נבו, '''מושב לצים - הרטוריקה של הסאטירה העברית''', [[הוצאת דביר]], 2011,

{{סיפר}}

[[קטגוריה:טכניקות ספרותיות]]
[[קטגוריה:סאטירה|*]]
