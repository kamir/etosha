{{Otheruses|Нью-Йорк (значення)}}
{{НП
 |країна                  = {{USA}}
 |статус                  = Місто
 |українська назва        = Нью-Йорк
 |оригінальна назва       = {{lang-en|New York City}}
 |підпорядкування         = 
 |герб                    = Seal of New York City.png
 |прапор                  = Flag of New York City.svg
 |опис герба              = 
 |опис прапора            =
 |ширина герба            = 90
 |ширина прапора          = 135
 |зображення              = NYC Montage 8.jpg
 |зображення_розмір       = 
 |зображення_підпис       = <small>Згори за годинниковою стрілкою</small>: [[Мангеттен]], [[Бруклінський міст]], [[Штаб-квартира ООН]], [[Статуя Свободи]], [[Таймс-Сквер]]
|lat_dir = N |lat_deg = 40 |lat_min = 43 |lat_sec = 42
 |lon_dir = W |lon_deg = 73 |lon_min = 59 |lon_sec = 39
  |CoordAddon             = 
  |CoordScale             = 
 |ЯндексКарта             = 
 |розмір карти країни     = 300
 |розмір карти регіону    = 300
 |розмір карти району     = 
 |position                = <!-- right, left, top або bottom (положення підпису маркера на мапі) -->
 |вид регіону             = Штат
 |регіон                  = Нью-Йорк
 |регіон у таблиці        = Нью-Йорк (штат){{!}}Нью-Йорк
 |вид району              = Округ (США){{!}}Округи
 |район                   = [[Мангеттен]], [[Бронкс]], [[Бруклін]], [[Квінз]], [[Стейтен-Айленд]]
 |район у таблиці         = 
 |вид общини              = 
 |община                  = 
 |община в таблиці        = 
 |карта країни            = 
 |карта регіону           = 
 |карта району            = 
 |внутрішній поділ        = 
 |вид голови              = Мер
 |голова                  = [[Білл де Блазіо]] <ref name="MayorsOffice">{{cite web|url=http://www1.nyc.gov/office-of-the-mayor/bio.page|title=Biography|accessdate=2014-02-15|publisher=New York, City of|author=the Mayor, New York City Office of|date=2014-02-15<!--|archiveurl=http://www.webcitation.org/6HZMOk84h|archivedate=2013-06-22-->}}</ref>
 |дата заснування         = 
 |рік заснування          =1624
 |перша згадка            = 
 |попередні назви         = [[Новий Амстердам]]
 |статус з                = 
 |площа                   = 
 |вид висоти              = 
 |висота центру НП        = 10
 |клімат                  = 
 |офіційна мова           = 
 |офіційна мова-ref       = 
  |населення              = {{збільшення}}{{FORMATNUM:8405837}}<ref name=census-est-nyc-ny>
{{cite news | url=http://blogs.wsj.com/metropolis/2014/03/27/new-york-city-population-hits-record-high/ | title=New York City Population Hits Record High  | author=
 Michael Howard Saul | newspaper=The Wall Street Journal| date=March 27, 2014 | accessdate=March 27, 2014}}
</ref><ref>http://blogs.wsj.com/metropolis/2014/03/27/new-york-city-population-hits-record-high/</ref>
  |рік перепису           = 2013
  |густота населення      = 10 725.4
  |агломерація            = 23 362 099
  |національний склад     = 
  |конфесійний склад      = 
  |катойконім             = 
 |часовий пояс            = -5
 |DST                     = +1 <!--Якщо є [[літній час]] -->
 |телефонний код          = 
 |поштовий індекс         = 
 |поштові індекси        = 100xx–104xx, 11004–05, 111xx–114xx, 116xx
 |автомобільний код       = 
 |вид ідентифікатора      = <!--назва або скороч., наприклад, для НП Росії-ЗКАТУ, України-КОАТУУ -->
 |цифровий ідентифікатор  = 
 |категорія в Commons     = New York City
 |сайт                    = http://www.nyc.gov/
 |мова сайту              = 
}}
'''Нью-Йо́рк''' ({{lang-en|New York City}} або ''The City of New York'', дослівно: ''«Новий Йорк»'')&nbsp;— найбільше місто у [[США]]<ref>[http://www.census.gov/popest/cities/SUB-EST2009.html «Annual Estimates of the Resident Population for Incorporated Places over 100,000, Ranked by July 1, 2009 Population: April 1, 2000 to July 1, 2009 (SUB-EST2009-01)». U.S. Census Bureau]</ref>, розташоване на Атлантичному узбережжі біля гирла [[Гудзон (річка)|річки Гудзон]]. Населення міста становить 8,4&nbsp;млн мешканців, міської агломерації&nbsp;— 19&nbsp;млн.

Нью-Йорк&nbsp;— один із найбільших у світі [[Світовий фінансовий центр|торговельно-фінансових центрів]] ([[Нью-Йоркська фондова біржа]], транснаціональні корпорації); великий промисловий центр (одяг, поліграфія, транспортні засоби, продукти харчування) [[США]] та [[Північна Америка|Північної Америки]]; конгломератом портів Нью-Йорк сполучений системою каналів з [[Великі Озера|Великими Озерами]]; великий транспортний вузол (авіатранспорт); численні вищі школи ([[Колумбійський університет]]); [[Метрополітен Опера]]; великі парки ([[Центральний парк (Нью-Йорк)|Сентрал-парк]]); головна частина міста&nbsp;— [[Мангеттен]] (Manhattan, Мангеттен); музеї, мистецькі галереї; пам'ятки архітектури XVII та XIX століть; численні [[хмарочоси]], переважно на [[Мангеттен]]і; багато пам'ятників (зокрема [[Шевченко Тарас Григорович|Т. Шевченкові]] в [[Арров-парк]]у); [[Статуя Свободи]]. У Нью-Йорку розташовано штаб-квартиру [[ООН]].

За результатами опитування, що провів [[Forbes (журнал)|журнал Forbes]] серед фахівців у 2010 році, Нью-Йорк потрапив до дванадцятки найкрасивіших міст світу<ref>[http://www.forbes.com/2010/01/22/paris-london-travel-lifestyle-travel-tourism-new-york-top-ten-cities.html World's Most Beautiful Cities / «Forbes», 22.01.2010]</ref>.

== Історія ==
{{main|Історія Нью-Йорка}}
Італійський мореплавець [[Джованні да Верраццано]] (1485–1528) досяг затоки Нью-Йорк [[1524]] року, [[Генрі Гудзон]] досліджував його в [[1609]] році. Місто засноване як торговельна факторія [[1614]] року [[голландці|голландцями]]. [[1624]] року голландці заснували поселення Мангеттен, від [[1626]] року&nbsp;— фортеця [[Новий Амстердам]], центр голландської колонії Нові Нідерланди. [[1664]] року її захопили англійці і перейменували на Нью-Йорк.

Під час війни за незалежність у [[1776]]-[[1784|84]] англійські війська окупували Нью-Йорк. В період [[1785]]-[[1789|89]] років він був першою столицею [[США]]. Від кінця XVIII століття&nbsp;— важливий порт і осередок торгівлі, промисловості, фінансів, політичного та культурного життя країни. П'ять округів об'єднали [[1898]] року, і місто зайняло сьогоднішню територію.

=== Сучасність ===
[[1980-ті]] роки були періодом помірного зростання, що змінився великим бумом [[1990-ті|1990-х]] років. Пом'якшення расової напруженості, значне падіння рівня [[злочинність|злочинності]], зростання [[імміграція|імміграції]] оновили місто, і населення Нью-Йорка вперше в його історії перевищило 8 мільйонів осіб. Наприкінці 1990-х місто отримало багато переваг від успіхів індустрії фінансового сервісу в період буму «доткомів». Це стало одним з чинників зростання цін на [[нерухомість]] у місті.

[[Терористичний акт 11 вересня 2001 року|Терористичні акти 11 вересня 2001 року]] торкнулися і столиці США [[Вашингтон|міста Вашингтона]], але Нью-Йорк постраждав найбільше внаслідок атак на [[Всесвітній торговий центр]] і щільний їдкий дим, який продовжував підніматися від його руїн впродовж декількох місяців після падіння «Веж-Близнюків» та пожежі. Попри це, розчищення епіцентру вибуху завершили швидше, ніж планувалося, і з тих пір місто висунуло нові плани для зруйнованої території. [[Всесвітній торговий центр 1]], який планують побудувати на місці Всесвітнього торгового центру, також відомий як Вежа Свободи, повинен стати одним з найвищих [[хмарочос]]ів у світі (1&nbsp;776 футів або 532,8 м) до запланованого завершення будівництва в [[2012]] році.

== Географія ==
[[Файл:Waterways New York City Map Julius Schorzman.png|thumbnail|250px|Географія Нью-Йорка: 1. [[Гудзон (ріка)|Ріка Гудзон]], 2. [[Іст-Ривер]], 3. [[Протока Лонг-Айленд]], 4. [[Затока Ньюарк]], 5. [[Верхня затока Нью-Йорк]], 6. Нижня Затока Нью-Йорк, 7. [[Затока Джемейка]], 8. [[Атлантичний океан]].]]

Місто Нью-Йорк розташоване при злитті річок [[ріка Гудзон|Гудзон]] та [[Іст-Ривер]] і їх впадіння у затоку Нью-Йорк. Територія міста охоплює острів [[Мангеттен]], острів [[Стейтен-Айленд]], західну частину острова [[Лонг-Айленд]], частину північноамериканського материка&nbsp;— [[Бронкс]], і кілька невеликих островів у Нью-Йоркській гавані. Місто складається з округів:
{{Div col|cols=2}}
* [[Бронкс]] (населення&nbsp;— 1 364 566 осіб)
* [[Бруклін]] (населення&nbsp;— 2 511 408 осіб)
* [[Манхеттен]] (населення&nbsp;— 1 606 275 осіб)
* [[Квінз]] (населення&nbsp;— 2 256 576 осіб)
* [[Стейтен-Айленд]] (населення&nbsp;— 475 014 осіб)
{{Div col end}}

Найвища точка Нью-Йорка&nbsp;— пагорб Тодт-Гілл висотою 125&nbsp;м, який знаходиться на Стейтен-Айленді. Стейтен-Айленд&nbsp;— найбільш горбистий, просторий і найменш заселений район міста. У густонаселеному Мангеттені навпаки земля обмежена і дорога, що пояснює таку велику кількість висотних будівель і [[хмарочос]]ів. Згідно з відомостями [[Бюро Перепису США]], місто має площу 1214,4 км², з яких 785,6 км²&nbsp;— суходіл і 428,8 км² (35,31%)&nbsp;— вода.

Згідно з останніми геологічними дослідженнями американських науковців, проведених [[2008]] року, за 40 кілометрів на північ від міста перетинаються два [[Розломи|геологічні розломи]], що робить імовірним [[землетрус]] магнітудою до 7 балів. Причому місце перетину розташовується поруч з [[Атомна електростанція|атомною електростанцією]]. Тому в майбутньому будуть розроблені додаткові заходи захисту будівель і атомної електростанції.

=== Клімат ===
Хоча місто Нью-Йорк розташоване на одній широті з [[Неаполь|Неаполем]] та [[Мадрид]]ом, воно має вологий [[континентальний клімат]]. Сезонні температури тут вищі, ніж на континенті [[Північна Америка|Північної Америки]], тому що Нью-Йорк розташований на узбережжі [[Атлантичний океан|Атлантичного океану]].

Узимку в Нью-Йорку випадає від 63,5 до 88,9 см [[сніг]]у. Річний вільний від [[Мороз (температура)|морозу]] період триває 220 днів. Температури навесні і восени помірні. Влітку [[погода]] дуже тепла і вогка. Температури вищі ніж 32&nbsp;°C бувають 18-25 днів щороку. Існує довгостроковий кліматичний цикл в 70 років між теплими і холодними температурами.

{{Клімат міста
|Місто_род=Нью-Йорка
|Джерело=[http://www.crh.noaa.gov/product.php?site=NWS&issuedby=NYC&product=CLI&format=CI&version=1&glossary=1&highlight=off Average Weather for New York, NY]
| Січ_сер=0           | Січ_сер_опади=105
| Лют_сер=1           | Лют_сер_опади=80
| Бер_сер=6           | Бер_сер_опади=111
| Кві_сер=11            | Кві_сер_опади=109
| Тра_сер=17            | Тра_сер_опади=119
| Чер_сер=22            | Чер_сер_опади=98
| Лип_сер=25          | Лип_сер_опади=117
| Сер_сер=24           | Сер_сер_опади=107
| Вер_сер=20           | Вер_сер_опади=107
| Жов_сер=14           | Жов_сер_опади=98
| Лис_сер=8            | Лис_сер_опади=110
| Гру_сер=3        | Гру_сер_опади=100
| Рік_сер=12.6            | Рік_сер_опади=1261
| Січ_сер_мін=-3      | Січ_сер_макс=3
| Лют_сер_мін=-2      | Лют_сер_макс=5
| Бер_сер_мін=2     | Бер_сер_макс=10
| Кві_сер_мін=7     | Кві_сер_макс=16
| Тра_сер_мін=12     | Тра_сер_макс=22
| Чер_сер_мін=17      | Чер_сер_макс=26
| Лип_сер_мін=21      | Лип_сер_макс=29
| Сер_сер_мін=20      | Сер_сер_макс=28
| Вер_сер_мін=16     | Вер_сер_макс=24
| Жов_сер_мін=10        | Жов_сер_макс=18
| Лис_сер_мін=5      | Лис_сер_макс=12
| Гру_сер_мін=0      | Гру_сер_макс=6
| Рік_сер_мін=8.8      | Рік_сер_макс=16.6
| Січ_а_макс=22       | Січ_а_мін=-21
| Лют_а_макс=24      | Лют_а_мін=-26
| Бер_а_макс=30       | Бер_а_мін=-16
| Кві_а_макс=36       | Кві_а_мін=-11
| Тра_а_макс=37       | Тра_а_мін=0
| Чер_а_макс=38      | Чер_а_мін=7
| Лип_а_макс=41       | Лип_а_мін=11
| Сер_а_макс=40       | Сер_а_мін=10
| Вер_а_макс=39     | Вер_а_мін=4
| Жов_а_макс=34       | Жов_а_мін=-2
| Лис_а_макс=29      | Лис_а_мін=-14
| Гру_а_макс=24     | Гру_а_мін=-25
| Рік_а_макс=41       | Рік_а_мін=-26
|}}

== Демографія ==
{| class="wikitable" style="float: right; font-size:90%;width:80;text-align:center;"
!colspan="4"|'''Нью-Йорк'''
|-
|'''2000 Перепис США'''||'''Місто Нью-Йорк'''||'''Штат Нью-Йорк'''||'''США'''
|-
|Кількість населення||8,213,839||18,976,457||281,421,906
|-
|Приріст населення, відсоток, 1990 до 2000||+9.4%||+5.5%||+13.1%
|-
|Густота населення||26,403/миль²||402/миль²||80/миль²
|-
|Середній домашній річний прибуток (1999)||$38,293||$43,393||$41,994
|-
|Бакалавр або вищий||27%||27%||29%
|-
|Народилися за кордоном||36%||20%||11%
|-
|Європеоїдна раса (не-іспанського походження)||37%||62%||67%
|-
|Негроїдна раса||28%||16%||12%
|-
|Європеоїдна раса (іспанського походження)||27%||15%||11%
|-
|Монголоїдна раса||10%||6%||4%
|}

У минулому переважну більшість населення міста становили переселенці з [[Європа|Європи]]: в середині 19 століття&nbsp;— переважно [[ірландці]] і [[німці]], до початку 20 століття&nbsp;— [[євреї]] й [[італійці]]. [[1940]] року приблизно 94% населення неофіційної столиці США становили білі. Однак етнічний образ стрімко змінювався в міру переселення білих у [[передмістя]]. Це явище, що дістало назву «[[субурбанізація]]», вперше масово проявилося саме в Нью-Йорку. У межах міста тих, що виїхали, заміняли представники інших [[Раса|рас]]. За останні десятиліття Нью-Йорк прийняв чимало вихідців з Азії, особливо [[китайці]]в, [[індійці]]в і [[пакистанці]]в, а також уродженців з багатьох країн [[Латинська Америка|Латинської Америки]] і [[Карибський басейн|Карибського басейну]].

У результаті потужного притоку [[імміграція|імміграції]] Нью-Йорк одним з перших серед американських міст в середині 1980-х років втратив білу більшість і став вотчиною [[латиноамериканці]]в і [[афроамериканці]]в. Досі [[Річмонд]]&nbsp;— єдиний район з переважанням білого населення, територія міста вже давно являє собою мозаїку Гарлема, Маленької Італії, Чайнатауна, єврейських «іст-сайдів», латинських кварталів тощо. Справжні масштаби переселенських процесів дозволяє оцінити єдиний у своєму роді Музей імміграції на Елліс-Айленді. Його засновано на місці, де до [[1954]] року був головний і сумно знаменитий пункт з прийому переселенців, через який пройшло понад 20&nbsp;млн майбутніх громадян США.

[[Імміграція]]&nbsp;— ключовий фактор стрімкого зростання населення міста. У 1870-х роках число жителів історичного ядра графства Нью-Йорк перевалила за мільйон, до моменту утворення [[1896]] року єдиного Нью-Йорк-Сіті перевищило 3,4&nbsp;млн осіб. [[2000]] року в Нью-Йорку мешкали 8&nbsp;008&nbsp;278 осіб, існувало 3&nbsp;021&nbsp;588 [[домашнє господарство|домогосподарств]] і 1&nbsp;852&nbsp;233 сімей. [[Щільність населення]] становила&nbsp;— 10&nbsp;194,2 осіб/км². У місті налічується 3&nbsp;200&nbsp;912 житлових одиниць із середньою щільністю 4074,6 осіб/км². Расовий склад міста: 44,66% [[європеоїдна раса|білих]], 26,59% афроамериканців, 0,52% [[індіанці]]в, 9,83% азіатів, 0,07% тихоокеанців, 13,42% інших рас і 4,92% людей, які зараховують себе до двох або більше рас. 26,98% населення&nbsp;— [[латиноамериканці]], незалежно від раси.

Медіанний [[дохід]] домогосподарств у місті становить $38&nbsp;293, родин&nbsp;— $41&nbsp;887. Середній дохід у чоловіків&nbsp;— $37&nbsp;435, у жінок&nbsp;— $32&nbsp;949. Дохід на душу населення&nbsp;— $22&nbsp;402. 21,2% населення та 18,5% сімей перебувають за межею [[Бідність|бідності]]. З усіх людей, що живуть у бідності, 30,0% молодші за 18 років і 17,8% старші за 65 років.

=== Українсько-американська громада ===
{{see also|:Категорія:Українська діаспора Нью-Йорка}}
В Нью-Йорку функціонують [[Український Інститут Америки]] (від [[1948]]), відділення [[Українська Вільна Академія Наук|Української вільної АН]] (від [[1950]]), [[Шкільна Рада при УККА]] (від [[1953]]), [[Український музей (Нью-Йорк)|Український Музей]] (від [[1976]]), інші установи та організації іммігрантів з [[Україна|України]].

20 грудня [[1958]] року в італійській кав'ярні «Павич» на Вест-стріт, 4 засновано українську літературну організацію [[Нью-Йоркська група]]. В Арров-парку встановлено пам'ятник [[Тарас Шевченко|Тарасу Шевченку]].

==== Українці Нью-Йорка ====
'''Народились:'''

'''Проживали:'''

'''Померли:'''
* [[Бакович Петро]]&nbsp;— [[сотник]] [[Армія УНР|Армії УНР]] i [[УГА]], крайовий комендант [[УВО]]
* [[Гайворонський Михайло Орест]]&nbsp;— головний [[капельмейстер]] [[Армія Української Народної Республіки|Армії УНР]] (1920&nbsp;р.), [[композитор]], [[музикант]], [[диригент]], [[педагог]], [[скрипаль]], [[критик]], [[громадський діяч]].<ref name="ХВ">''Х.Весна.'' Гайворонський Михайло Іванович // {{ТЕС1}} с. 322</ref>
* [[Ільницький Роман]]&nbsp;— громадсько-політичний діяч, заступник міністра народного господарства в [[Українське державне правління|УДП]], голова Політради [[Організація українських націоналістів за кордоном|ОУНЗ]].
* [[Цісик Володимир Олександрович|Цісик Володимир]]&nbsp;— галицький український [[скрипаль]]-[[віртуоз]], музичний діяч і [[Учитель|педагог]], [[професор]]; батько [[Цісик Марія Володимирівна|Марії]] та [[Квітка Цісик|Квітки Цісик]].
{{see also|:Категорія:Померли у Нью-Йорку}}

== Економіка ==
[[Файл:Photos NewYork1 032.jpg|right|thumb|250px|Досконалий мармуровий фасад [[Нью-Йоркська фондова біржа|Нью-Йоркської фондової біржі (NYSE)]], вигляд з перехрестя [[Бродвей|Бродвею]] й [[Уолл-стрит]]]]
[[Файл:New york times square-terabass.jpg|thumbnail|250px|Площа [[Таймс-сквер|Таймс-Сквер]] в [[Мангеттен]]і]]

Нью-Йорк&nbsp;— найважливіший економічний центр Сполучених Штатів і всього світу. Нью-Йорк, разом з [[Лондон]]ом і [[Токіо]], називають одним з трьох основних центрів світової економіки<ref>{{cite book |author=[[Saskia Sassen|Sassen, Saskia]] |title=The Global City: New York, London, Tokyo |year=2001 |publisher=Princeton University Press |edition=2 |isbn=0691070636}}</ref>. [[Валовий регіональний продукт]] міського регіону Нью-Йорка 2007 року становив $1&nbsp;210&nbsp;200&nbsp;млн, що підняло його на перше місце серед [[мегаполіс]]ів США<ref>[http://www.usmayors.org/metroeconomies/0608/GMP_Report__June_2008.pdf US Metro Economies] // usmayors.org {{перевірено|10|6|2009}}</ref>.

Нью-Йорк&nbsp;— найважливіший фінансовий центр країни та світу, фінансові організації, розташовані в місті, на кінець 2008 року контролювали до 40% світових фінансів<ref name="London vs. New York">{{cite web|url=http://www.cincodias.com/articulo/mercados/Londres-versus-Nueva-York/20080901cdscdimer_3/cdsmer/|title=London vs. New York, 2005–06|format=PDF|publisher=Cinco Dias|accessdate=2008-03-11|archiveurl=http://www.webcitation.org/616yQKWnF|archivedate=2011-08-22}}</ref><ref name="New York still World's Financial Capital">{{cite web|url=http://www.marketwatch.com/story/credit-crunch-shows-new-york-is-still-worlds-financial-capital/|title=New York still World's Financal Capital, 2005–06|format=PDF|publisher=Marketwatch|accessdate=2007-07-27|archiveurl=http://www.webcitation.org/616yRlAPk|archivedate=2011-08-22}}</ref>. Нью-Йорк обрали місцем розташування своїх [[штаб-квартира|штаб-квартир]] такі фінансові організації, як [[Citigroup]], [[J.P. Morgan Chase & Co.]], [[American International Group]], [[Goldman Sachs Group]], [[Morgan Stanley]], [[Merrill Lynch]] тощо. Крім цього в місті розташовані штаб-квартири багатьох великих нефінансових корпорацій, серед яких [[Verizon Communications]], [[Pfizer]], [[Alcoa]], [[News Corp.]], [[Colgate-Palmolive]] та інші. У місті розташовані такі біржі: [[Нью-Йоркська фондова біржа]], [[NASDAQ]], [[Американська фондова біржа]], [[Нью-Йоркська товарна біржа]] і [[:en:New York Board of Trade|Нью-Йоркськ Рада Торгівлі]]. Нью-Йоркська фінансова галузь зосереджена на [[Волл-стріт]] в нижньому Мангеттені.

Важлива роль у міській економіці зберігається і за традиційним виробництвом, хоча частка зайнятих у цьому секторі зменшується. Основні галузі промисловості, розвинені в місті: [[машинобудування]], [[хімічна промисловість]], виробництво [[текстиль|текстилю]], продуктів харчування. Швидко розвиваються новітні галузі: [[біотехнології]], розробка [[Програмне забезпечення|програмного забезпечення]], [[Інтернет-економіка|інтернет-бізнес]]<ref>{{cite web|url=http://www.nyc.gov/html/imb/downloads/pdf/whitepaper.pdf|format=PDF|title=Protecting and Growing New York City's Industrial Job Base|publisher=The Mayor's Office for Industrial and Manufacturing Business|month=January|year=2005|accessdate=2008-09-01|archiveurl=http://www.webcitation.org/616yT2llP|archivedate=2011-08-22}}</ref>. Серйозна роль належить будівництву та [[девелопмент]]у: Нью-Йорк відомий як місто з однією з найвищих цін на [[нерухомість]] у світі<ref>[http://www.ng.ru/style/2009-04-14/16_time.html Как выгодно вложить деньги во время кризиса] // Независимая газета {{проверено|10|6|2009}}</ref><ref>[http://www.vsluh.ru/news/realty/166196.html Москва на четвертом месте по стоимости элитного жилья] // vsluh.ru {{проверено|10|6|2009}}</ref>.

Спочатку Нью-Йорк був центром [[Кінематограф США|американської кінематографії]], але потім поступився цією роллю [[Голлівуд]]у, однак і тепер у Нью-Йорку продовжують створювати деякі фільми і телепередачі. Нью-Йорк&nbsp;— столиця [[Мода|моди]] США, тут розташовані штаб-квартири багатьох [[модельєр]]ів. У Нью-Йорку знаходиться безліч видавництв, і тут часто вперше друкуються нові книжки. Значний розвиток отримала [[туризм|туристична індустрія]].

== Транспорт та інфраструктура ==

=== Транспорт ===
До громадського транспорту Нью-Йорка відносяться [[метро]], ​​[[автобус]]и, [[таксі]], міський потяг Стейтен-Айленда, канатна дорога на острові Рузвельта, поїзд-Аероекспрес і паром на Стейтен-Айленд. Майже всі з цих систем, а також приміські потяги та автобуси експлуатуються однією компанією ([[MTA]]) і мають єдину систему оплати проїзду за магнітними квитками (MTA metrocard). На відміну від інших великих міст США, у Нью-Йорку громадський транспорт найпопулярніший спосіб пересування. Так, у 2005 році 54,6% жителів Нью-Йорка добиралися до роботи, використовуючи громадський транспорт. Приблизно кожен третій користувач громадського транспорту в США і дві третини користувачів залізниці живе в Нью-Йорку та його передмістях. Це сильно відрізняє його від решти частини країни, де близько 90% жителів передмість використовують власні автомобілі для пересування до робочого місця. Нью-Йорк&nbsp;— єдине місто в Сполучених Штатах, де більше ніж у половині домогосподарств немає автомобіля (при цьому в [[Мангеттен]]і аналогічний показник перевищує 75%, а в цілому по країні відсоток таких домогосподарств становить всього 8%). Згідно з Бюро перепису США, жителі Нью-Йорка в середньому витрачають 38,4 хвилини на день для того, щоб дістатися до своєї роботи.

==== Міський транспорт ====

===== Метрополітен =====
[[Файл:NYCT R142.jpg|thumb|200px|Поїзд нью-йоркського метро на поверхні]]

[[Метрополітен Нью-Йорка]] включає в себе 486 станцій на 26 маршрутах, має загальну довжину 1355&nbsp;км і є найдовшим у світі за загальною довжиною маршрутів (метро, найдовше за лініями&nbsp;— [[Шанхайський метрополітен|Шанхайське]]). Метро охоплює 4 з 5-ти міських районів ([[Мангеттен]], [[Бруклін]], [[Квінс]] і [[Бронкс]]). Воно традиційно іменується «subway» (підземка), хоча 40% шляхів і третина станцій розташовані на поверхні і розташовані на рівні землі або на естакадах.

Перша лінія метрополітену в Нью-Йорку була відкрита в [[1868]] році приватною компанією BRT. До [[1932]] року метрополітен знаходився у приватному володінні та належав двом компаніям: BRT і IRT. Потім до них додалася муніципальна компанія, яка в [[1940]] році скупила обидві приватні і об'єднала міський метрополітен в єдиний господарський комплекс. У наш час{{коли}} управляє метрополітеном компанія&nbsp;— МТА&nbsp;— також управляє і мережею міських автобусних маршрутів.

За винятком деяких маршрутів, метрополітен працює цілодобово, перевозячи близько чотирьох мільйонів людей на добу.
У даний час почалася розробка проекту по переведення нью-йоркського метрополітену на автоматичне управління.

Вартість проїзду станом на лютий 2015&nbsp;р. наступнаh<ref>ttp://web.mta.info/nyct/fare/FaresatAGlance.htm</ref>:

* Одноразова поїздка&nbsp;— [[Долар США|$]] 2,50 (одноразовий квиток для поїздки на метро дає право протягом 2-х годин продовжити поїздку на автобусі міської автобусної мережі, також керованої МТА).

* Проїзний квиток на 7 діб коштує $ 30, на 30 діб&nbsp;— $ 112. При цьому багатоденний проїзний квиток дає право на багаторазовий без обмежень проїзд в метрополітені та в автобусах міста протягом терміну його дії.

Відлік початку терміну дії проїзного (тобто фіксація першої доби використання квитка) проводиться з моменту першого проходу через турнікет метрополітену або автобуса незалежно від часу проходу і закінчується о 24:00 останньої доби дії.

===== Автобус =====
Нью-Йорк має розвинену мережу [[автобус]]них маршрутів, яка щодня перевозить більше 2 мільйонів пасажирів. Автобусна мережа Нью-Йорка включає більше 200 місцевих (курсують виключно по своєму району) і 30 швидкісних (міжрайонних) маршрутів, на яких працює понад 5900 автобусів. Кожен місцевий маршрут має номер і буквений префікс, що позначає район, який він обслуговує (B&nbsp;— [[Бруклін]], Bx&nbsp;— [[Бронкс]], M&nbsp;— [[Мангеттен]], Q&nbsp;— [[Квінз]], S&nbsp;— [[Стейтен-Айленд]]), а швидкісні маршрути позначені префіксом X.

Вартість проїзду станом на січень 2010&nbsp;р.&nbsp;— $ 2,25 (можна оплатити монетами при вході в передні двері автобуса в автоматі, розташованому перед водієм). При цьому у водія можна попросити «трансфер». Цей документ дозволяє протягом 2-х годин зробити пересадку і без оплати продовжити рух на іншому автобусі (в попутному або поперечному напрямку, але не в зворотному), або на метро. Також для проїзду можна скористатися квитком, виданому в метрополітені, після використання цього квитка для поїздки на поїзді метро.

===== Міський поїзд Стейтен-Айленда =====
Не пов'язана з метро і приміськими поїздами, лінія міського потяга на [[Стейтен-Айленд]]і ({{lang-en|Staten Island Railway}}) має потяги, аналогічні метрополітенівським, і діє під керуванням тієї ж компанії MTA. Розглядаються проекти з перетворення діючих і покинутих залізничних ліній острова у дві лінії [[Легке метро|легкого метро]].

===== Канатна дорога =====
[[Файл:New Roosevelt Island Tram 2010-10-09.jpg|thumb|Канатна дорога, що сполучає Манхеттен і острів Рузвельта]]

У [[1976]] році була запущена канатна дорога, що сполучає [[Мангеттен]] і [[острів Рузвельта]] ({{lang-en|Roosevelt Island Tramway}}). Дорога має довжину 940&nbsp;м і дві станції і управляється компанією MTA.

===== Потяг-Аероекспрес =====
Найновіша в міському транспорті, система автоматичних поїздів («peoplemover»-піплмувер) Аероекспрес («airtrain») діє з [[2003]] року, пов'язує головний аеропорт (ім. Кеннеді) з лініями метро і приміських поїздів, має 3 маршрути на лінії довжиною 13&nbsp;км і управляється компаніями, відмінними від MTA.

===== Таксі =====
[[Файл:BwyWalk0505 WP23rdSt.jpg|thumb|250px|Нью-Йоркське таксі]]

Традиційно жовті і численні [[Таксі Нью-Йорка|нью-йоркські таксі]] користуються дуже великою популярністю.

===== Пором =====
Незважаючи на наявність об'їзних тунелів і мостів через інші райони, діє безкоштовний паром між Мангеттеном і Стейтен-Айлендом.

==== Приміський транспорт ====

===== Потяги =====
Під управлінням компанії MTA діють приміські електропоїзди на Лонг-Айленді і на деяких інших напрямах.

===== Автобуси =====
Приміські автобуси пов'язують місто з найближчими містами і селищами штатів [[Нью-Йорк (штат)|Нью-Йорк]] та інших сусідніх і також керуються компанією MTA.

==== Міжміський транспорт ====

===== Авіасполучення =====
Безпосередньо в Нью-Йорку є два аеропорти, які використовуються для пасажирських перевезень. Вони розташовані в районі [[Квінз]] на [[Лонг-Айленд]]і. Один з них&nbsp;— [[аеропорт Кеннеді]]&nbsp;— на південній околиці [[Квінз]]у, другий&nbsp;— [[аеропорт Ла Гвардія|аеропорт Ла Ґвардія]]&nbsp;— на північній, причому обидва біля атлантичних вод.

[[Міжнародний аеропорт імені Джона Кеннеді|Аеропорт Кеннеді]]&nbsp;— найважливіший і найбільший аеропорт у Нью-Йорку, через який здійснюються основні міжнародні перевезення.

[[Аеропорт Ла Гвардія|Аеропорт Ла Ґвардія]] використовується переважно для рейсів в межах США. Названий на честь відомого в США людини&nbsp;— мера Нью-Йорка Фіореллі Ла Ґвардія.

Крім того, Нью-Йорк обслуговується і великим [[Аеропорт Ньюарк|аеропортом Ньюарк]], хоча він розташований в іншому штаті&nbsp;— [[Нью-Джерсі]], на західному березі річки [[Гудзон (річка)|Гудзон]].

===== Залізниця =====
Від центрального вокзалу (найбільшого в світі за кількістю платформ і шляхів) за кількома напрямами у всі кінці країни відходить безліч маршрутів поїздів.

===== Автобуси =====
Міжміські автобуси відправляються з Нью-Йорка до багатьох міст на Східному узбережжі й традиційно популярні не менше, ніж міжміські поїзди.

=== Споруди інфраструктури ===
Розташоване на окремих островах і півостровах, місто знамените і має велику кількість мостів і тунелів. Суміжні частини міста між собою, а також з пов'язаними містами [[Джерсі-Сіті]], [[Ньюарк (Нью-Джерсі)|Ньюарк]] і іншими одночасно з'єднані, як правило, кількома мостами і тунелями.

==== Мости ====
Найзнаменитіші мости [[Бруклінський міст|Бруклінський]], [[Вільямсбургський міст|Вільямсбургський]], [[Мангеттенський міст|Мангеттенський]] і [[Міст Верразано|Верразано]], один з найбільших в світі висячих мостів.

==== Тунелі ====
Найвідоміший з міських і перший у світі з підводних автотунелів, Гудзоновий тунель та інші тунелі з'єднують Мангеттен з іншими частинами міста (крім Стейтен-Айленд).

== Планування міста ==
[[Файл:NewYorkCityManhattanRockefellerCenter.jpg|thumb|left|250px|Панорама Нью-Йорка з даху [[Рокфеллер Центр]], фото 1932 року]]

Нью-Йорк&nbsp;— місто порівняно молоде, його планування не обтяжене багатовіковими нашаруваннями історичних та архітектурних епох. Перші два століття його історії залишили свій слід лише на південному краї [[Мангеттен]]а, приблизно на площі, що відповідає нинішньому Фінансовому округу (близько 1км²). В середині 17 століття територія [[Новий Амстердам|Нового Амстердама]] була ще менше: північна межа міста проходила по дерев'яній стіні (вздовж нинішньої [[Уолл-стріт]]) і обмежувала територію приблизно в 22 га. Напрями вулиць пролягали вздовж узбережжя [[Гудзон (річка)|Гудзону]] й [[Іст-Рівер]].

Подальша забудова міста складалася спочатку нерегулярною. Містобудівного плану в сучасному розумінні не існувало. Район Грінвіч-Віллидж почав забудовуватися в західно-східному напрямку. [[1811]] року двопалатний законодавчий орган штату Нью-Йорк прийняв «Комісійний» план забудови та продажу землі на території штату від сучасної 14-ї стріт до північного краю Мангеттена.

План передбачав суворо [[Ортогональність|ортогональну]] орієнтацію вулиць по всій незабудованій території острова. Таким чином, місто не отримувало одного яскраво вираженого центру. Хоча план піддавався критиці за монотонність, подальший розвиток [[містобудування]] підтвердив його правильність: [[автомобіль]]ний рух по рівномірно розподілених вулицях значно менш схильний до [[Дорожній затор|дорожніх заторів]], ніж у старих європейських містах радіально-кільцевої структури.

Вулиці, паралельні Гудзону, отримали назву «авеню» (від першої до дванадцятої зі сходу на захід і додатково від A до D в районі Іст-Віллидж&nbsp;— «алфавітний район»), поперечні нумерувалися цифрами і називалися «стріт». Все місто виявилося розбитим на [[Квартал (територія)|квартали]] площею близько 2 га. Планувалося створити 16 поздовжніх авеню і 155 поперечних вулиць. У 1853 році між 5-й і 8-й авеню (від 59-ї до 110-ї вулиці) було виділено місце для [[Центральний парк (Нью-Йорк)|Центрального парку]]. Деякі вулиці отримали згодом власні імена ([[Парк-авеню]], [[Вест-енд]] та інші). Інші вулиці прокладені додатково ([[Медісон-авеню]], [[Лексінгтон-авеню]]).

Виняток становить [[Бродвей]]: він перетинає практично все місто навскіс і продовжується в [[Гарлем]] і [[Бронкс]]. Згідно з легендою, лінія однієї з найзнаменитіших вулиць світу повторює стежку, по якій [[індіанці]] гнали худобу на водопій<ref>Shorto, Russell. [http://query.nytimes.com/gst/fullpage.html?res=9B00E5DD1F3BF93AA35751C0A9629C8B63 «The Streets Where History Lives»], ''[[The New York Times]]'', [[February 9]], [[2004]].</ref>.

=== Райони ===
Нью-Йорк складається з п'яти районів. Кожен з них також є округом. До них відносяться:
* [[Манхетен]] (ок New York County, on Manhattan Island)

== Архітектура Нью-Йорка ==
[[Файл:203 E 29th St.jpg|міні|160пкс|203, 29-та стріт: дерев'яний каркасний (1870 рік) і цегляний будинок (1790)]]

Нині [[архітектура]] міста має дві потужні домінанти, підкреслені великою кількістю [[хмарочос]]ів: Фінансовий округ і Середній Мангеттен. Частина міста на захід від 5-тої авеню називається західною, решта&nbsp;— східною. Поперечні вулиці мають, таким чином, різне найменування в різних частинах міста, наприклад, 42-а західна і 42-я східна вулиці.

У XVII–XVIII століттях у будівництві переважали дерев'яні каркасні і зроблені з [[Колода (дерево)|колод]] будинки, устрій яких перенесено з [[Європа|Європи]] тодішніми колоністами. Однак після спустошливої [[пожежа|пожежі]] 1835 року дерев'яне будівництво обмежили. В XIX столітті місто забудовується будинками переважно з [[цегла|цегли]] і природного каменю, які завозився з каменоломень [[Нова Англія|Нової Англії]]<ref>Wilson, Rufus Rockwell. New York: Old & New: Its Story, Streets, and Landmarks: J. B. Lippincott, 1902. 354&nbsp;р.</ref>. Всі будівлі вище шести [[Поверх (будівництво)|поверхів]] обов'язково оснащувалися водонапірними резервуарами для того, щоб знизити необхідний тиск у водопровідних магістралях.

=== Надвисотне будівництво ===
{{main|Список найвищих будинків Нью-Йорка}}

[[Файл:New York World Building New York City.jpg|міні|ліворуч|160пкс|Перший хмарочос [[New York World Building]], зведений 1890 року]]

Основу сучасної архітектури Нью-Йорка становлять [[хмарочос]]и&nbsp;— будинки висотою понад 150&nbsp;м. Хоча перші хмарочоси з'явилися в [[Чикаго]], а зараз поширені в усьому світі, архітектурний вигляд Нью-Йорка по праву асоціюється як надвисотне [[будівництво]]. В місті збудовано понад 5&nbsp;500 висотних будівель, з них 50 мають висоту понад 200&nbsp;м. За кількістю таких будівель Нью-Йорк поступається лише [[Гонконг]]у. Розвитку висотного будівництва сприяла замкнутість території (центр міста стоїть на острові), висока ціна землі, а також наявність міцних [[скеля|скельних порід]], що виходять практично на поверхню (наприклад, в [[Центральний парк (Нью-Йорк)|Центральному парку]]).

Переважна більшість хмарочосів у Нью-Йорку зосереджена в [[Мангеттен]]і, хоча свої висотки є й в інших районах. Через необхідність [[Природне освітлення|природного освітлення]] хмарочоси не зведені «плечем до плеча», а чергуються з менш високими будинками. Незважаючи на вимушену схожість, висотні будівлі Нью-Йорка досить різноманітні. Більшість хмарочосів мають власні імена. Так, одна з перших офісних висотних будівель на [[Бродвей|Бродвеї]], що отримала ім'я «Боулінг Грін» ({{lang-en|Bowling Green}}), побудували для судноплавних компаній 1898 року англійські архітектори брати Вільям Джеймс і Джордж Ешдаун Одслі. 17-поверхова будівля виконана в лаконічному стилі [[неогрек|грецького відродження]] з використанням класичних [[Архітектурний ордер|ордерів]].

Першим справжнім хмарочосом Нью-Йорка вважається незбережений донині [[New York World Building]], побудований 1890 року. Його висота становила 106 метрів<ref name="NYWB">{{cite web|url=http://skyscraperpage.com/cities/?buildingID=7344|title=World Building|accessdate=2007-11-19|publisher=SkyscraperPage.com|archiveurl=http://www.webcitation.org/616yTVWVI|archivedate=2011-08-22}}</ref>. Хоча це була не перша в місті висотка, але World Building став першою будівлею, яка перевершила по висоті 85-метрову [[Церква Трійці (Нью-Йорк)|Церкву Трійці]]<ref name="World emp">{{cite web|url=http://www.emporis.com/en/wm/bu/?id=worldbuilding-newyorkcity-ny-usa|title=World Building|accessdate=2008-06-16|publisher=Emporis.com|archiveurl=http://www.webcitation.org/616yU9tv9|archivedate=2011-08-22}}</ref>. World Building залишалася найвищою будівлею до 1899 року, а 1955 року зруйнована для того, щоб звільнити місце під будівництво нового в'їзду на [[Бруклінський міст]]<ref name="World emp"/>.

[[Файл:Manhattan at Dusk by slonecker.jpg|160пкс|міні|ліворуч|[[Empire State Building]] та [[Chrysler Building]], побудовані в стилі [[Art Deco]]]]
[[Файл:WoolworthBuilding.JPG|160пкс|міні|[[Будинок Вулворт|Woolworth Building]] висотою 241&nbsp;м, побудована [[1913]] року]]

1907 року практично на березі річки [[Гудзон (річка)|Гудзон]] архітектор Кас Гілберт (1859–1934) побудував будинок висотою 99&nbsp;м, призначений також для [[судноплавство|судноплавних]] компаній. Чітке членування верхньої частини [[фасад]]у [[колона]]ми і [[Піраміда (споруда)|пірамідальне]] завершення даху надає будівлі деяку схожість з [[Вестмінстер]]ським [[Біг-Бен]]ом. В наш час{{коли}} будівля носить назву [[West Street Building]].

Офісна будівля [[Будинок Вулворт|Woolworth Building]] висотою 241&nbsp;м, побудована [[1913]] року тим самим Кассом Гілбертом, задумано в [[неоготика|неоготичному стилі]]. Як і більшість будівель у місті, вона має потужний сталевий [[каркас]]. Будинок облицьований глазурованими керамічними плитками (так звана, «архітектурна теракота»), що імітують різьблення по каменю. Хмарочос увінчаний дахом з мідним покриттям, що став від часу зеленуватим.

Одна з найкрасивіших будівель міста&nbsp;— 319-метрова [[Chrysler Building]], побудована 1930 року архітектором Вільямом ван Еленом для штаб-квартири [[Chrysler|однойменної автомобільної компанії]]. Вона стала першою в світі будівлею, яка перевершила висоту 1&nbsp;000 [[фут]]ів. Проект, виконаний у [[постмодерн]]істському стилі [[Ар-деко|Арт-деко]], запам'ятовується вершиною з величезними дугами сталевого кольору, що символізують колеса [[автомобіль|автомобіля]]. Таку саму висоту, що й Chrysler Building має [[Трамп Білдінг|Trump Building]] на [[Уолл-стріт]], якою володіє американський магнат [[Дональд Трамп]].

Найвища будівля Нью-Йорка&nbsp;— 102-поверховий [[хмарочос]] [[Empire State Building]] висотою 382 м (449&nbsp;м зі шпилем). Ця будівля побудована в [[Мангеттен]]і в [[1931]] році<ref name="ESB">{{Cite web|title=Empire State Building|url=http://www.emporis.com/en/wm/bu/?id=empirestatebuilding-newyorkcity-ny-usa|publisher=Emporis.com|accessdate=2007-11-19|archiveurl=http://www.webcitation.org/616yVMJ8t|archivedate=2011-08-22}}</ref>, другою за висотою в США і [[Список найвищих будинків світу|десятою за висотою у світі]]. Також Empire State Building залишався найвищим будинком планети до [[1972]] року. До 2001 року найвищою будівлею був [[Всесвітній торговий центр]], зруйнований у результаті [[Терористичний акт 11 вересня 2001|терористичного акту 11 вересня 2001]].

=== Панорама Нью-Йорка ===
[[Файл:New York Midtown Skyline at night - Jan 2006 edit1.jpg|thumb|center|800px|Вид на центральний [[Мангеттен]] з будівлі [[Емпайр-Стейт-Білдінг]]]]

== Культура ==

=== Музеї ===
* [[Музей мистецтва Метрополітен]]
* [[Музей сучасного мистецтва (Нью-Йорк)]]
* [[Морганівська бібліотека і музей]]
* [[Американський музей природознавства]]
* [[Центр Джорджа Густава Хея]]
* [[Український Музей]]

=== Концертні зали ===
* [[Карнегі-хол]]

=== Бібліотеки ===
* [[Нью-Йоркська публічна бібліотека]]
* [[Морганівська бібліотека і музей]]

=== Оркестри ===
* [[Нью-Йоркський симфонічний оркестр]]
* [[Нью-Йоркський філармонічний оркестр]]

=== Театри ===
* [[Метрополітен-опера]]
* [[Бродвейський театр]]

== Спорт ==
[[Файл:Yankee stadium exterior.jpg|200px|right|thumb|Стадіон Янкі в Окрузі [[Бронкс]]]]

=== Бейсбол ===
Чотири професійні [[бейсбол]]ьні команди грали в місті Нью-Йорку. «Бруклін Доджерс» були в окрузі [[Бруклін]] від [[1883]] до [[1958]] і переїхали до [[Лос-Анджелес (Каліфорнія)|Лос-Анджелес]] під назвою «[[Лос-Анджелес Доджерс]]» ({{lang-en|Los Angeles Dodgers}}). «Нью-Йорк Джайентс» були в окрузі [[Мангеттен]] від [[1883]] до [[1958]] і переїхали до [[Сан-Франциско]] під назвою «[[Сан-Франциско Джайнтс]]» ({{lang-en|San Francisco Giants}}).

«[[Нью-Йорк Янкіс]]» ({{lang-en|New York Yankees}}) переїхали з міста [[Балтимор]], [[Меріленд]] у [[1901]] до округи [[Бронкс]] і нині команда є членом [[Американська ліга — дивізіон східний|Східного дивізіону]], [[Американська бейсбольна ліга|Американської бейсбольної ліги]], [[Головна бейсбольна ліга|Головної бейсбольної ліги]].

«[[Нью-Йорк Метс]]» ({{lang-en|New York Mets}}) заснована у [[1962]] в окрузі [[Квінз|Флашінґ, Квінз]] і нині команда є членом [[Національна ліга — дивізіон східний|Східного дивізіону]], [[Національна бейсбольна ліга|Національної бейсбольної ліги]], [[Головна бейсбольна ліга|Головної бейсбольної ліги]].

[[Файл:New York marathon Verrazano bridge.jpg|200px|right|thumb|Щорічний [[Нью-Йоркський марафон]]&nbsp;— найбільший [[марафон]] в світі<ref name = "World's Largest Marathons">[http://www.aims-association.org/statistics/World's_Largest_Marathons.html World's Largest Marathons], [[Association of International Marathons and Road Races]] (AIMS). Retrieved June 28, 2007.</ref>. На фото бігуни на [[Міст Верразано|Мосту Верразано]]]]

=== Американський футбол ===
Нью-Йорк має дві професійні команди з [[Американський футбол|американського футболу]]. «[[Нью-Йорк Джайентс]]» ({{lang-en|New York Giants}}) заснована у [[1925]]. Команда є членом [[Національна футбольна конференція-Східний Дивізіон|Східного дивізіону]], [[Національна футбольна конференція|Національної футбольної конференції]], [[Національна футбольна ліга|Національної футбольної ліги]].

«[[Нью-Йорк Джетс]]» ({{lang-en|New York Jets}}) заснована у [[1960]]. Команда є членом [[Американська футбольна конференція — дивізіон східний|Східного дивізіону]], [[Американська футбольна конференція|Американської футбольної конференції]], [[Національна футбольна ліга|Національної футбольної ліги]].

=== Баскетбол ===
«[[Нью-Йорк Нікс]]»&nbsp;— [[баскетбол]]ьна команда Нью-Йорка.

=== Хокей ===
Нью-Йорк має дві професійні [[хокей]]ні команди. «[[Нью-Йорк Рейнджерс]]» ({{lang-en|New York Rangers}})&nbsp;— заснована у [[1926]] професійна [[хокей]]на команда базується на острові [[Мангеттен]]. «Нью-Йорк Рейнджерс» одна із шести найстарших команд у [[Національна хокейна ліга|Національній хокейній лізі]].

«[[Нью-Йорк Айлендерс]]» ({{lang-en| New York Islanders }})&nbsp;— заснована у [[1972]] році професійна [[хокей]]на команда базується в [[Юніондейл (Нью-Йорк)|Юніондейл]], [[Лонг-Айленд|Лонґ-Айленд]].

== Засоби масової інформації ==
Нью-Йорк&nbsp;— центр культури та інформації [[США]]. Тут базуються штаб-квартири головних телевізійних компаній США&nbsp;— [[CBS]], [[NBC]] і [[BBC]], діють понад 100 зареєстрованих радіостанцій, що ведуть мовлення в середньохвильовому і ультракороткому діапазонах, друкуються наймасовіші журнали («[[Newsweek]]», «Time», «[[Fortune]]») і газети з міжнародною репутацією: [[New York Times]], [[Нью-Йорк дейлі ньюз|Daily News]], [[New York Post]] і рупор американського бізнесу [[The Wall Street Journal]], що має найбільший в США [[наклад]]. У місті виходять газети більш ніж на 40 мовах.

[[Засоби масової інформації]] щодня розносять новини про нескінченну низку подій у різноманітному і бурхливому культурному житті Нью-Йорка; про новини всесвітньо відомого [[Бродвей|Бродвею]], який має 38 сценічні майданчики і є безперечним театральним законодавцем всієї країни; про досягнення вітчизняного і зарубіжного [[кінематограф США|кінематографу]], зразки якого демонструються приблизно в 400 кінотеатрах&nbsp;— від велетенського Радіо-Сіті Мюзик-холу на 6,2 тис. місць до зовсім крихітних залів; про програми концертів і виступах знаменитостей, екстравагантних шоу й іншого роду видовищних заходів, у тому числі у всесвітньо відомої «[[Метрополітен-опера]]» і концертних залах Аліс Таллі-хол, [[Карнегі-хол]], що славиться своєю чудовою акустикою.

== Міста-побратими ==
{{Div col|cols=2}}
* {{прапорець|UKR}} [[Київ]], [[Україна]] ([[2005]])
* {{прапорець|EGY}} [[Каїр]] ({{lang-ar|القاهرة}}), [[Єгипет]] ([[1982]])
* {{прапорець|CAN}} [[Монреаль]] ({{lang-fr|Montréal}}, {{lang-en|Montreal}}), [[Канада]]
* {{прапорець|CHN}} [[Пекін]] ({{lang-zh|北京}}), [[Китай]] ([[1983]])<ref>{{cite web|url=http://www.ebeijing.gov.cn/Sister_Cities/Sister_City/|title=Sister Cities|publisher=Beijing Municipal Government|archiveurl=http://www.webcitation.org/616yWj07K|archivedate=2011-08-22}}</ref>
* {{прапорець|JPN}} [[Токіо]] ({{lang-ja|東京}}), [[Японія]] ([[1960]])
* {{прапорець|ESP}} [[Мадрид]], [[Іспанія]] ([[1982]])<ref name="hermanadas">{{cite web | title = Mapa Mundi de las ciudades hermanadas | publisher = Ayuntamiento de Madrid | url = http://www.munimadrid.es/portal/site/munimadrid/menuitem.dbd5147a4ba1b0aa7d245f019fc08a0c/?vgnextoid=4e84399a03003110VgnVCM2000000c205a0aRCRD&vgnextchannel=4e98823d3a37a010VgnVCM100000d90ca8c0RCRD&vgnextfmt=especial1&idContenido=1da69a4192b5b010VgnVCM100000d90ca8c0RCRD Madrid city council webpage}}</ref>
* {{прапорець|DOM}} [[Санто-Домінго]], [[Домініканська республіка]] ([[1983]])
* {{прапорець|HUN}} [[Будапешт]], [[Угорщина]] ([[1992]])
* {{прапорець|ISR}} [[Єрусалим]], [[Ізраїль]] ([[1993]])
* {{прапорець|GBR}} [[Лондон]], [[Великобританія]] ([[2001]])
* {{прапорець|RSA}} [[Йоганнесбург]], [[ПАР]] ([[2003]])
{{Div col end}}

== Примітки ==
{{reflist|2}}

== Посилання ==
{{Вікіпосилання
|Тема           = Нью-Йорк
|Портал         = 
|Вікідані       = 
|Вікісловник    = 
|Вікіпідручник  = 
|Вікіцитати     = Нью-Йорк
|Вікіджерела    = 
|Віківиди       = 
|Вікісховище    = New York City
|Метавікі       = 
|Медіавікі      = 
|Вікімедіа      = 
|Вікіновини     = 
|Вікімандри     = Нью-Йорк
|Тест Вікіпедія = 
|Translatewiki  = 
|Вікіінкубатор  = 
|Метавікі       = 
|Проект         = 
}}

* {{official|http://www.nyc.gov/}}{{ref-en}}
* [http://nycvisit.com/ Офіційний туристичний веб-сайт Нью-Йорка]{{ref-en}}
* {{dmoz|Regional/North_America/United_States/New_York/Localities/N/New_York_City|New York City}}{{ref-en}}

{{50 найбільших міст США}}
{{Штат Нью-Йорк}}
[[Категорія:Нью-Йорк| ]]
[[Категорія:Міста Нью-Йорку]]
[[Категорія:Міста-мільйонники США]]
[[Категорія:Колишні столиці]]
[[Категорія:Перейменовані міста]]
[[Категорія:Статті, що повинні бути в усіх Вікіпедіях]]
