{{שחקן
|שם=
|תמונה=[[קובץ:Warren Beatty cropped.jpg|200px]]
|כיתוב=וורן בייטי, 1990
|שם במה=
|סוגה מועדפת=
|תאריך לידה=[[30 במרץ]] [[1937]]
|מקום לידה=[[ריצ'מונד]], [[וירג'יניה]]
|תאריך פטירה=
|מקום פטירה=
|שנות הפעילות=
|פרסים=[[פרס אוסקר]]
|דמות=קלייד בארו ("'''[[בוני וקלייד]]'''") <br> ג'ו פנדלטון ("'''[[השמיים יכולים לחכות]]'''") <br> דיק טרייסי ("'''[[דיק טרייסי (סרט, 1990)|דיק טרייסי]]'''")
|בכורה=
|שפה מועדפת=
|עיסוקים אמנותיים בולטים אחרים=
|אתר אינטרנט=
|קישור=0000886
}}
[[קובץ:Warren Beatty as Dick Tracy.jpg|שמאל|ממוזער|250px|וורן בייטי כ[[דיק טרייסי]], בשנת [[1990]]]]
'''הנרי וורן בייטי''' (ב[[אנגלית]]: '''Warren Beatty'''; נולד ב- [[30 במרץ]] [[1937]]), [[שחקן]], [[מפיק (קולנוע וטלוויזיה)|מפיק]], [[תסריטאי]] ו[[במאי קולנוע]] [[אמריקאי]], זוכה [[פרס אוסקר לבמאי הטוב ביותר]] ו[[פרס גלובוס הזהב]]. במשך שנים היה ידוע כרודף שמלות, עד נישואיו לשחקנית [[אנט בנינג]] ב- [[1992]]. [[האקדמיה האמריקאית לקולנוע]] העניקה לו את פרס [[אירווינג ת'ולברג]] למפיקים מצטיינים (הפרס נמסר מידי חברו הטוב [[ג'ק ניקולסון]]), וכן קיבל את [[פרס מרכז קנדי]] על תרומתו לתרבות האמריקנית.

==ביוגרפיה==
בייטי נולד ב[[ריצ'מונד]], בירת [[וירג'יניה]] לאב אמריקני שורשי ולאם [[קנדה|קנדית]] ממוצא [[סקוטלנד|סקוטי]]-[[אירלנד|אירי]]. המשפחה דגלה ב[[בפטיזם]]. אחותו הגדולה היא השחקנית [[שירלי מקליין]].

הופעת הבכורה של בייטי בקולנוע הייתה בתפקיד הראשי בסרטו של [[איליה קאזאן]] "זוהר בדשא" ([[1961]]) לצד [[נטלי ווד]]. על תפקיד זה קיבל מועמדות לפרס [[גלובוס הזהב]]. בהיותו בן 30 ([[1967]]) כיכב בסרטו הנודע של [[ארתור פן]] "[[בוני וקלייד (סרט)|בוני וקלייד]]" שגרף עשר מועמדויות לפרס ה[[אוסקר]], מתוכן שתי מועמדויות ראשונות לבייטי: כשחקן וכמפיק (לפרס הסרט הטוב ביותר). לאחר מכן הופיע בסרטים כדוגמת "הקלפן והיצאנית" של [[רוברט אלטמן]], "The Parallax View", "שמפו" ו"השמיים יכולים לחכות" ([[1978]]) שהיה לסרטו המצליח ביותר מאז "בוני וקלייד", והביא לו לא פחות מארבע מועמדויות לפרס האוסקר: לשחקן ראשי, לבימוי, לסרט הטוב ביותר, ולתסריט המעובד. את אותן המועמדויות לפרס קיבל גם שלוש שנים אחר כך, על "אדומים" ([[1981]]), אפוס היסטורי על העיתונאי הקומוניסטי המפורסם, [[ג'ון ריד (עיתונאי)|ג'ון ריד]] ב[[מהפכת אוקטובר]]. מבין 12 המועמדויות לאוסקר, זכה הסרט בשלושה פרסים, ביניהם על הבימוי של בייטי. היה זה פרס האוסקר היחידי בו זכה, מתוך 14 מועמדויות במשך שלושה עשורים. בנוסף, היה בייטי היחיד, פרט ל[[אורסון ולס]], שבשנה אחת היה מועמד לאוסקר על ארבע קטגוריות - משחק, בימוי, תסריט והפקה, והוא עשה זאת פעמיים: ב-[[1978]] וב-[[1981]]. בנוסף, היה ממנחי טקס האוסקר בשנת [[1976]], לצד [[ג'יין פונדה]] ו[[אלן בורסטיין]]. ב-[[1990]] הוא שחק, ביים וגם הפיק את הסרט "[[דיק טרייסי (סרט, 1990)|דיק טרייסי]]" שמבוסס על הקומיקס, בתור בלש פרטי של [[שנות השלושים]] לצד [[מדונה]] ו[[אל פצ'ינו]]. הסרט זכה להצלחה בביקורות ובקופות, כולל שלושה [[פרס אוסקר|פרסי אוסקר]], והביא לבייטי פופולאריות רבה בתור "דיק טרייסי". היה לו תכנון לסרט המשך אבל הפרויקט התאכב ובסוף בוטל משום בעיות זכויות שהביא אותו לתביעה בבית משפט למשך תקופה ארוכה ואפילו עוד היום. 

בייטי, שהיה כאמור רודף שמלות, קיים מערכות יחסים עם שורה ארוכה של כוכבות [[הוליווד]], ביניהן: [[מדונה]] (שגם הופיעה בסרטו), [[קנדיס ברגן]], [[ג'ולי כריסטי]], [[ג'ואן קולינס]], [[קתרין דנב]], [[פיי דאנאווי]], [[ג'יין פונדה]], [[מלאני גריפית']], [[דריל האנה]], [[גולדי הון]], [[דיאן קיטון]], [[דיאנה רוס]], [[קארלי סימון]], [[ברברה סטרייסנד]], [[ליב אולמן]] ו[[נטלי ווד]]. <BR>
בגיל 55 התמסד ונישא לשחקנית [[אנט בנינג]], אותה פגש על סט הצילומים של הסרט "[[באגסי]]", בו גילמה בנינג את בת זוגו של באגסי (וורן בייטי). מאז נולדו לזוג ארבעה ילדים ונישואיהם נחשבים מהיציבים בהוליווד. 

ב[[נובמבר]] [[2006]] נודע כי איגוד הכתבים הזרים האמריקני החליט להעניק לבייטי את פרס [[ססיל ב. דה-מיל]] על מפעל חיים בטקס פרסי [[גלובוס הזהב]] שיתקיים ב[[פברואר]] [[2007]].{{הערה|{{נענע10|ליבי בגנו|מפעל חייו|559672|15 ביוני 2008||bidur}}}}

==קריירה פוליטית==
במשך זמן רב היה בייטי אקטיביסט שהשמיע את דעותיו ה[[ליברלי]]ות באירועים פומביים והיה מעורב שנים רבות בבחירות לראשות [[המפלגה הדמוקרטית]], עוד מימיו של [[רוברט קנדי]]. הוא שקל התמודדות לתפקיד ראשות המפלגה לקראת הבחירות לנשיאות ארצות הברית בשנת [[2000]], מאחר שלא היה שבע רצון משני המועמדים לתפקיד ([[אל גור]] והסנטור לשעבר [[ביל בראדלי]]), אך לבסוף בחר שלא לעשות זאת.

==רשימת סרטיו==
* "[[זוהר בדשא]]" (1961) - מועמדות ל[[גלובוס הזהב]] 
* "[[רומן אביבי]]" (1961), לצד [[ויויאן ליי]], על פי המחזה מאת [[טנסי ויליאמס]]
* "[[החיים בשפל]]" (1962)
* "[[לילי]]" (1964)
* "[[מיקי אחד]]" (1965) של [[ארתור פן]]
* "[[הבטחתי לה הכל]]" (1965)
* "[[קליידוסקופ (סרט)|קליידוסקופ]]" (1966)
* "[[בוני וקלייד (סרט)|בוני וקלייד]]" (1967), גם מפיק, שתי מועמדויות ל[[פרס האוסקר]] (שחקן ומפיק)
* "[[המשחק היחיד בעיר]]" (1970) של [[ג'ורג' סטיבנס]]
* "[[הקלפן והיצאנית]]" (1971) של [[רוברט אלטמן]], עם [[ג'ולי כריסטי]], גם תסריטאי (ללא קרדיט) 
* "$" ("[[השוד המושלם]]") (1971) של [[ריצ'רד ברוקס]]
* "[[ממבטו של פראנואיד]]" (1974) של [[אלן ג'יי פאקולה]]
* "[[ההון]]" (1975) של [[מייק ניקולס]] 
* "[[שמפו (סרט)|שמפו]]" (1975) - גם מפיק, מועמדות ל[[פרס האוסקר]] עבור תסריט מקורי, מועמדות ל[[גלובוס הזהב]] 
* "[[השמיים יכולים לחכות]]" (1978) - ארבע מועמדויות ל[[פרס האוסקר]]
* "[[אדומים (סרט)|אדומים]]" (1981) - ארבע מועמדויות ל[[פרס האוסקר]], זוכה בפרס הבימוי 
* "[[הבטלנים מאישתר]]" (1987), גם מפיק 
* "[[דיק טרייסי (סרט)|דיק טרייסי]]" (1990), גם במאי ומפיק 
* "[[באגסי]]" (1991) - שתי מועמדויות ל[[פרס האוסקר]] (שחקן ומפיק)
* "[[סיפור של אהבה]]" (1994), גם תסריטאי ומפיק 
* "[[בולוורת']]" (1998) - גם מפיק, מועמדות לפרס האוסקר עבור תסריט מקורי, מועמדות ל[[גלובוס הזהב]] 
* "[[משחקי חברה (סרט)|משחקי חברה]]" (2001), אחד הכשלונות הקופתיים הגדולים בתולדות הקולנוע: תקציב הסרט - 90 מיליון דולר, הכנסותיו בארצות הברית - 6.7 מיליון דולר. 

סך הכול שיחק בייטי ב- 22 סרטי קולנוע, מתוכם ביים ארבעה.

==קישורים חיצוניים==
{{ויקישיתוף בשורה}}
*{{imdb name|id=0000886|name=וורן בייטי}}

== הערות שוליים ==
{{הערות שוליים}}

{{ניווט|
|כותרת=וורן בייטי - פרסים
|רקע=
|צבע=black
|הסתרה=כן
|מוסתר=כן
|רוחב=100%
|תוכן=
{{פרס אוסקר לבמאי הטוב ביותר}}
{{פרס גלובוס הזהב לבמאי הטוב ביותר - סרט קולנוע}}
{{פרס גלובוס הזהב לשחקן הטוב ביותר - סרט קומדיה או מוזיקלי}}
}}
{{מנחי טקסי האוסקר}}

{{מיון רגיל:בייטי, וורן}}
[[קטגוריה:שחקני קולנוע וטלוויזיה אמריקאים]]
[[קטגוריה:במאי קולנוע אמריקאים]]
[[קטגוריה:מפיקי קולנוע אמריקאים]]
[[קטגוריה:תסריטאי קולנוע אמריקאים]]
[[קטגוריה:מנחי האוסקר]]
[[קטגוריה:זוכי פרס גלובוס הזהב - שחקנים]]
[[קטגוריה:זוכי פרס גלובוס הזהב - במאים]]
[[קטגוריה:זוכי פרס גלובוס הזהב - מפעל חיים]]
[[קטגוריה:זוכי אוסקר: הבמאי הטוב]]
[[קטגוריה:זוכי פרס אריה הזהב - מפעל חיים]]
