[[Pilt:Dailyshow logo.svg|thumb|300px|The Daily Show logo]]
'''The Daily Show''' on [[USA|Ameerika Ühendriikide]] poliitiline komöödiasaade, mida tuntakse ka nime all '''The Daily Show with Jon Stewart'''. [[Comedy Central]] näitab Ameerika Ühendriikides saadet esmaspäevast neljapäevani. Saadet näidati esimest korda 21. juulil 1996 ning seda juhtis 1998. aasta detsembrini [[Craig Kilborn]]. 1999. aasta jaanuaris hakkas saadet juhtima [[Jon Stewart]], kes muutis saate sisu. Tema juhtimise all hakkas The Daily Show keskenduma rohkem poliitikale ja kohalikule meediale.

The Daily Show on libauudiste saade, mille naljade allikaiks on aktuaalsed uudislood, poliitikud, meediaasutused ja saade ise. Saade algab tavaliselt Jon Stewarti monoloogiga, mis käsitleb värskemaid uudiseid ning millele järgnevad korrespondentide uudislood. Viimaseks saateosaks on intervjuu mõne kuulsusega, kelle seas on olnud nii muusikud, näitlejad ja poliitikud. 

2005. aastal käivitas [[Comedy Central]] sellest välja kasvanud saate [[The Colbert Report]], mida juhib endine Daily Show korrespondent [[Stephen Colbert]]. Välisturgudele tehti The Daily Show globaalne versioon, mida näitavad välismaised telekanalid ja [[CNN International]].

== Korrespondendid, külalised ==
Saate korrespondentidel on kaks peamist rolli: nad on eksperdid, kelle satiiriline tiitel algab liitega "vanem-", keda Stewart küsitleb teatavate küsimuste osas või teevad humoorika sisu või intervjuudega ülevaateid, mis on seotud käsitletava teemaga. Praegused korrespondendid on [[Samantha Bee]], [[Jason Jones]], [[Jessica Williams]], [[Michael Che]], [[Aasif Mandvi]], [[Jordan Klepper]] ja [[Al Madrigal]].

Vähem asutavad saates üles [[Lewis Black]], [[John Hodgman]], [[Larry Wilmore]] ja [[Kristen Schaal]], kellele on eraldatud nende enda isikupärane saateosa.

Minevikus on korrespondentide hulka kuulunud teiste seas [[Steve Carell]], [[Wyatt Cenac]], [[Rob Riggle]] ja [[Scott Dikkers]]. Aastail 2006–2013 saates osalenud [[John Oliver (koomik)|John Oliver]] hakkas 2014. aasta aprillis juhtima oma iganädalast saadet Last Week Tonight with John Oliver, mida näidatakse [[HBO-s]]. [[Ed Helms]], kes oli korrespondent 2002 kuni 2006, mängib [[NBC]] saates [[The Office]] ning oli 2009. aastal peategelane filmis [[The Hangover (film)|The Hangover]].

== Poliitilised küsimused ==

2009. aasta aprillis intervjueeris Stewart [[Clifford May]]d, mille käigus vaieldi ülekuulamisel piinamisvõtete kasutamise üle. May küsis selle käigus Stewartilt, kas endine president [[Harry Truman]] on sõjakurjategija, sest lasi [[Hiroshima]] peale tuumapommi heita. Stewart arvas, et linna peale tuumapommi heitmine ja saja tuhande inimese tapmine oli kuritegelik.<ref>Noel Sheppard. [http://newsbusters.org/blogs/noel-sheppard/2009/04/30/stewart-trumans-war-criminal-bombing-hiroshimaJon Stewart: Truman's a War Criminal for Bombing Hiroshima] - Newsbusters, 30.04.2009</ref> Pärast seda võttis ta oma sõnad tagasi ning vabandas.<ref>Noel Sheppard. [http://newsbusters.org/blogs/noel-sheppard/2009/05/01/jon-stewart-apologizes-calling-truman-war-criminal Jon Stewart Apologizes For Calling Truman a War Criminal] - Newsbusters, 01.05.2009</ref><ref>Fox Newsi [[The O'Reilly Factor]]i saatelõik J. Stewarti vabanduse teemadel [http://www.youtube.com/watch?v=y7bqyOzZzfI]- Youtube.com</ref>

== Märkused Eesti kohta ==

29. novembri 2006. aasta saates rääkis Stewart [[George W. Bush]]i Euroopa visiidist, mille käigus ta külastas ka "oma viimast toetuse kantsi" (''last bastion of support'') ehk Balti riike, "kelle armastus Ameerika vastu näitab selgelt, et oleme paremad kui stalinistlik Venemaa". Kohtumise kohta Eesti presidendiga ütles Stewart, et Bush kohtus [[Toomas Hendrik Ilves|Toomas Ilves]]ega, kes on selle riigi "kardetud nohik".<ref>[http://www.thedailyshow.com/watch/wed-november-29-2006/bush-in-europe---bloc-party Bush in Europe - Bloc Party] - The Daily Show, 29.11.2006</ref>    

2009. aasta mais näitas saatejuht videolõiku president [[George W. Bush]]i intervjuust, kus Bush rääkis Kyoto kliimalepingust ja ütles, et president ei pea lihtsalt "lahe kutt" olema ning ta võinuks viletsale lepingule allkirja anda ning seeläbi kõigile meeldida. "Jah, kes üldse tahaks, et president Kyotole allkirja annaks ja käiks läbi "Kyoto-on-nii-lahe" tüüpidega nagu Eesti president [[Toomas Hendrik Ilves]] või [[Austria]] kantsler [[Alfred Gusenbauer]] või Soome peaminister [[Matti Vanhanen]], kes on [[Helsingi]]s tuntud kui ''van Hellraiser'' ('põrguline')", ironiseeris Stewart.<ref>[http://www.elu24.ee/?id=15075 Ameerika menusaates mainiti president Ilvest] - Elu24.ee, 16.05.2008. Kasutatud 02.08.2009</ref>

== Viited ==
{{Reflist}}

==Välislingid==

*[http://www.thedailyshow.com/ The Daily Show koduleht]
 
[[Kategooria:Ameerika Ühendriikide telesaated]]
