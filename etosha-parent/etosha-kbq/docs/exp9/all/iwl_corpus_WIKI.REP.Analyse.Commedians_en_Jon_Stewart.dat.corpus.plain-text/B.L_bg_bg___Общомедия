[[Картинка:Commons-logo.svg|100px|right]]

'''Общомедия''' (на [[английски език|англ.]]: ''Wikimedia Commons'' или ''Wikicommons'') е проект на [[Фондация Уикимедия]], представляващ хранилище на [[свободно съдържание|свободни]] картинки, звукови и други файлове. Файловете, качени в Общомедия, могат да бъдат използвани и от много други проекти на [[сървър]]ите на Уикимедия, включително [[Уикипедия|Уикипедиите]], [[Уикикниги]], [[Уикиновини]] и др. [[Синтаксис]]ът за включване на файловете не се различава от този за локалните файлове. Ако съществува едноименен файл в локалния проект, се показва той, иначе се търси в Общомедия.

== История ==
Проектът бе пуснат на [[7 септември]], [[2004]] г. Месец по късно вече разполага с над 10 000 качени медийни файлове. Проектът е първият, който използва [[МедияУики]] 1.4.

== Езици ==
Основен език в Общомедия е [[английски език|английският]], но интерфейсът може да се конфигурира (в потребителските настройки), така че да използва и други езици. Някои страници също се превеждат на други езици.

== Авторски права ==

Общомедия не позволява качването на материали с несвободни лицензи, включително такива, които ограничават комерсиалната употреба. Качване на материали според американското "[[честна употреба]]", българското "[[свободно използване]]" и други подобни също не се допуска.

Подходящи лицензи са [[GFDL]], вариантите на [[Creative Commons]], които не ограничават ползването за търговски цели и др. Материали, които са [[обществено достояние]] естествено също могат да бъдат качвани.

== Вижте също ==
* [[Криейтив Комънс]] - проект, който осигурява комплект от типови договори за използване на авторски произведения 
* [[Internet Archive]] - онлайн архив за видеосъдържание, документи и уебстраници
* [[Проект Гутенберг]] - най-голямата електронна колекция на книги със свободен достъп

== Външни препратки ==
* [http://commons.wikimedia.org/wiki/%D0%9D%D0%B0%D1%87%D0%B0%D0%BB%D0%BD%D0%B0_%D1%81%D1%82%D1%80%D0%B0%D0%BD%D0%B8%D1%86%D0%B0 Общомедия]

{{Фондация Уикимедия}}

[[Категория:Уики-общности]]
