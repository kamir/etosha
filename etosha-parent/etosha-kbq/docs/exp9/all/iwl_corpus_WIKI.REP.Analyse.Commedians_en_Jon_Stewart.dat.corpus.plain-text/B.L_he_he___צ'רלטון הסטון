[[קובץ:Charlton Heston Civil Rights March 1963.jpg|שמאל|ממוזער|200px|צ'רלטון הסטון]]
[[קובץ:Charlton Heston in Ben Hur trailer.jpg|שמאל|ממוזער|290px|הסטון מופיע בסרט "Ben Hur".]]
[[קובץ:Charlton Heston in The Ten Commandments film trailer.jpg|שמאל|ממוזער|290px|צ'רלטון הסטון בתפקיד [[משה]] בסרט "[[עשרת הדיברות (סרט, 1956)|עשרת הדיברות]]", [[1956]].]]
'''צ'רלטון הסטון''' (ב[[אנגלית]]: '''Charlton Heston'''{{כ}}; [[4 באוקטובר]] [[1923]] - [[5 באפריל]] [[2008]] ב[[בוורלי הילס]] שב[[קליפורניה]]) היה [[שחקן]] [[קולנוע]] [[ארצות הברית|אמריקאי]], זוכה [[פרס אוסקר]] ונשיא [[איגוד הרובאים הלאומי]].

==ביוגרפיה==
===קריירת משחק===
צ'רלטון הסטון נולד בשם ג'ון צ'ארלס קרטר ב-[[4 באוקטובר]] [[1923]] [[שטח הפקר|באזור בלתי מיושב]] בין הפרבר אוונסטון לפרבר וילמט במדינת [[אילינוי]] שבארצות הברית. כשהיה בן עשר התגרשו הוריו וזמן קצר לאחר מכן התחתנה אימו בשנית והוא קיבל את שם משפחתו של אביו החורג.

כבר כתלמיד תיכון החל להשתתף בהצגות בית הספר, ובזכות כשרון המשחק שלו קיבל מלגה ל[[אוניברסיטת נורת'ווסטרן]], אף היא באילינוי. ב-[[1944]] עזב את הקולג' והתגייס ל[[חיל האוויר האמריקאי]]. הוא שירת במשך שנתיים כקשר ותותחן במטוסי [[B-25]]. 
ב-[[1948]] עבר הסטון ל[[ניו יורק]], שם החל לשחק ב[[מחזה|מחזות]] ב[[תיאטראות ברודוויי]], בהם [[יוליוס קיסר (מחזה)|יוליוס קיסר]], [[מקבת']] ועוד. כן נטל חלק בהפקות טלוויזיה, שהיו אז בראשית דרכן. הסרט המקצועי הראשון בו שיחק היה "Dark City" {{כ}}([[1950]]).ועם השנים ידע להתאים את עצמו לטעמים הפילמאיים המתחלפים כשהשתתף ב[[מערבון|מערבונים]], [[סרט פשע|סרטי פשע]], סרטי ראווה שבהם הוא בלט והפך לאחד מהמייסדים ב[[ז'אנר]] ואף הופיע לעתים רחוקות ב[[סרט אסונות|סרטי אסונות]]. הפריצה הקולנועית שלו הייתה בתפקיד מנהל הקרקס בסרט "The Greatest Show on Earth" {{כ}}([[1952]]). לאחר מכן שיחק בתפקיד הראשי של [[משה]] בסרט [[עשרת הדיברות (סרט, 1956)|עשרת הדיברות]] ([[1956]]) ולאחר מכן שיחק בסרטים היסטוריים נוספים, ביניהם [[בן חור (סרט, 1959)|בן חור]] ו[[אל סיד (סרט)|אל סיד]]. בנוסף, הוא זכור כ[[יוחנן המטביל]] וכגנרל [[צ'ארלס גורדון]] (בסרט "[[חארטום]]"), וכן כמפקד ב[[חיל הנחתים]] האמריקני בסרט "55 יום בפקין", העוסק ב[[מרד הבוקסרים]]. על משחקו כיהודה בן חור זכה ב[[פרס אוסקר לשחקן הטוב ביותר]] בשנת [[1959]] (אחד מ-11 פרסי אוסקר בהם זכה הסרט). בשנים [[1968]]-[[1974]] שיחק במספר סרטי [[מדע בדיוני]], הידוע בהם הוא קולונל ג'ורג' טיילור [[כוכב הקופים]].

בסך הכול הסטון הספיק לשחק ב-50 סרטי קולנוע, 10 מהם היו סרטי אסונות ו[[פשע]] ואחרים סרטי [[קומדיה]] ו[[דרמה]]. לצד שתי [[סדרת טלוויזיה|סדרות טלוויזיה]] בהן השתתף במהלך [[שנות השישים]].

===פעילות ציבורית===
במקביל להצלחה בקולנוע הסטון גם ניהל קריירה ציבורית שנויה במחלוקת שזכתה לביקורת ולהדים רבים בעולם.

הסטון החל את דרכו הפוליטית בדעות שמאלניות ותמך בארגוני זכויות האזרח בשנות ה-50. בין השאר הצטרף למאבקו של [[מרטין לות'ר קינג]] והתנגד ל[[מלחמת וייטנאם]]. בשנות ה-80 שינה הסטון את דעתו, עזב את הדמוקרטים ועמדותיו החלו לנטות יותר ויותר לכיוון הימין. המהפך הברור ביותר התרחש בעמדתו לגבי אחזקת כלי נשק על ידי אזרחים כפי שמפורשת ב[[התיקון השני לחוקת ארצות הברית|תיקון השני לחוקת ארצות הברית]] - זכות שדרש להגביל בעבר אך עם המהפך החל להיות מתומכיה העיקרים. הוא כיהן שנים רבות כנשיא [[איגוד הרובאים הלאומי]] והיה מגדולי דובריהם.

ב-[[2003]] העניק הנשיא [[ג'ורג' ווקר בוש|ג'ורג' בוש]] לצ'רלטון הסטון את [[מדליית החירות הנשיאותית]], עיטור הכבוד האזרחי הגבוה ביותר בארצות הברית.

==מותו==
החל ב-1998 סבל הסטון ממספר בעיות רפואיות קשות. הוא עבר ניתוח להחלפת ה[[אגן]], אובחן כחולה ב[[סרטן הערמונית]] ועבר הקרנות לטיפול במחלה ולבסוף, ב-[[2002]], הודיע כי אובחנו אצלו סימנים ל[[מחלת אלצהיימר]]. מחלתו התקדמה במהירות ובריאותו הדרדרה, עד שלבסוף הסטון נפטר ב-[[5 באפריל]] [[2008]] בגיל 84.

==סרטים בכיכובו==
{{להשלים}}
* [[עיר אפלה]]
* [[ההצגה הגדולה עלי אדמות]]
* [[היגון והאקסטזה]]
* [[אל סיד (סרט)|אל סיד]]
* [[עשרת הדיברות (סרט, 1956)|עשרת הדיברות]]
* [[בן חור (סרט, 1959)|בן חור]]
* [[כוכב הקופים (סרט, 1968)|כוכב הקופים]]
* [[הג'ונגל העירום]]
* [[המלחמה הפרטית של מייג'ור בנסון]]
* [[עיר חשוכה]]
* [[נמל תעופה (סרט)|נמל תעופה]]
* [[רעידת אדמה (סרט)|רעידת אדמה]]
* [[מגע של רשע]]
* [[סודות המסדר]]
* 55 יום בפקין
* חרטום

==קישורים חיצוניים==
{{מיזמים|ויקישיתוף=Charlton Heston|שם ויקישיתוף=צ'רלטון הסטון}}
* {{imdb name|id=0000032|name=צ'רלטון הסטון}}
* {{nrg||מת השחקן צ'רלטון הסטון|718/510|6 באפריל 2008||47}}
* {{ynet|סוכנויות הידיעות ו[[גואל פינטו]]|השחקן צ'רלטון הסטון הלך לעולמו|3527942|}}
* [[אורי קליין]], [http://www.mouse.co.il/CM.articles_item,1019,209,21714,.aspx צ'רלטון הסטון, 1924-2008], [[עכבר העיר]]
*{{ynet|שמוליק דובדבני|רב סרן הסטון|3528260|6 באפריל 2008|}}
* [http://bidur.nana10.co.il/Article/?ArticleID=547769&TypeID=1&sid=123 נילי אורן, צ'רלטון הסטון מת, 06.04.2008], [[נענע 10]]

{{פרס אוסקר לשחקן הטוב ביותר}}
{{מנחי טקסי האוסקר}}
{{מיון רגיל:הסטון, צ'ארלסטון}}
[[קטגוריה:שחקני קולנוע וטלוויזיה אמריקאים]]
[[קטגוריה:מעוטרי מדליית החירות הנשיאותית]]

[[קטגוריה:זוכי אוסקר: השחקן הטוב]]
[[קטגוריה:זוכי אוסקר: פרסי כבוד]]
[[קטגוריה:זוכי פרס גילדת שחקני המסך - מפעל חיים]]
[[קטגוריה:זוכי פרס גלובוס הזהב - מפעל חיים]]
[[קטגוריה:מנחי האוסקר]]
[[קטגוריה:זוכי אוסקר: פרס ז'אן הרשולט לפעילות הומניטרית]]
[[קטגוריה:קצינים וחוגרים בחילות האוויר של צבא ארצות הברית]]
[[קטגוריה:אישים שהונצחו בשדרת הכוכבים של הוליווד: קולנוע]]
