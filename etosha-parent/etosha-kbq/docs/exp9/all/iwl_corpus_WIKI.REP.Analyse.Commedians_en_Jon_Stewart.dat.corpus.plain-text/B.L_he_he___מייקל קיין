[[קובץ:MichaelCaine2.jpg|שמאל|ממוזער|200px|קיין, 2008]]
סר '''מוריס ג'וזף מיקלווייט''' ידוע בשם '''מייקל קיין''' (ב[[אנגלית]]: '''Michael Caine'''; נולד ב-[[14 במרץ]] [[1933]]) הוא [[שחקן קולנוע]] [[בריטי]], זוכה שני [[פרס אוסקר לשחקן המשנה הטוב ביותר|פרסי אוסקר לשחקן המשנה הטוב ביותר]], שלושה פרסי [[גלובוס הזהב]] ו[[פרס גילדת שחקני המסך]].

== חייו ==
מייקל קיין נולד בדרום [[לונדון]] לאב [[קתולי]] ולאם [[פרוטסטנטי]]ת. גדל ב[[קמברוול]] ובתקופת [[מלחמת העולם השנייה]] פונה לאזור [[נורפוק (מחוז)|נורפוק]]. כשהתחיל בקריירת המשחק בחר לעצמו את שם הבמה "מייקל סקוט". בשיחה עם הסוכן שלו התברר שהוא צריך לשנות את שמו כיוון שהיה שחקן אחר בשם זה. הוא היה ב[[כיכר לסטר]] בלונדון וכשהביט סביבו ראה את כרזת הסרט "[[המרד על הקיין]]" והחליט לשנות את שמו ל"מייקל קיין".

אחרי שהופיע במספר סרטים בתפקידי משנה, משך את תשומת לב הקהל בהופעתו בסרט "זולו" ([[1964]]) כקצין צבא בריטי מהמעמד הגבוה. בניגוד ל[[מבטא]] ה[[אנגלית בריטית|אנגלי]] התקין והמלומד בסרט זה, קיין נודע אחר כך במבטא של אזור מגוריו, הדיבור ה[[קוקני]] של בני מעמד הפועלים של מייקל קיין והמבטא ה[[ליברפול]]י של [[הביטלס]] היה כמשב רוח מרענן. זמן קצר לאחר "זולו" שיחק קיין בתפקידים הידועים ביותר שלו, ה[[מרגל]] "הארי פאלמר" בסרט "תיק איפקרס" ([[1965]]), ובתפקיד רודף-השמלות בסרט "[[אלפי]]" ([[1966]]). הוא גילם את דמותו של פאלמר בשני סרטים נוספים. בסוף [[שנות השישים]] הפך שוב לסמל בסרט "[[הג'וב האיטלקי]]", ובתפקידו כ[[טייס קרב]] ב[[חיל האוויר המלכותי]] בסרט עטור הכוכבים "[[הקרב על בריטניה (סרט)|הקרב על בריטניה]]" כמפקד טייסת קנפילד.

[[שנות השבעים]] היו שנים של עליות ומורדות בקריירה הקולנועית של קיין. הוא החל בסרט "במעגל הנקמה" (Get Carter) בשנת [[1971]], סרט גנגסטרים בריטי משובח. לצד הצלחות בסרטים כמו "משחקי בילוש" ([[1972]]), ו"האיש שרצה להיות מלך" היו כשלונות כמו "נחיל" ([[1978]]) ו-"Beyond the Poseidon Adventure" מ-[[1979]].

ב[[שנות השמונים]] והתשעים הופיע לסירוגין בתפקידים שזכו לשבחים כמו ב"[[לחנך את ריטה]]" ([[1983]]) ו"מונה ליזה" ([[1986]]), ולעומתם בתפקידים מסחריים ובסרטים כושלים, כגון "מלתעות 4" ([[1987]]) ו"על קרקע בוערת" ([[1994]]). קיין אמר על סרטים אלה "לא ראיתי את הסרט, שמעתי שהוא גרוע. אבל ראיתי את הבית שנקנה בזכותו והוא נפלא". בשלב זה המוניטין שלו כאייקון קולנועי היה מובטח, ובעקבות סרטים כמו "[[קול קטן]]" ([[1998]]), "סיבוב אחרון" ([[2001]]) ו"האמריקאי השקט" ([[2002]]) השיבו לו גם את הערכת המבקרים. אחדים מסרטיו הקלאסיים הופקו מחדש בפנייה לטעמו של הקהל הצעיר. ב-[[2005]] וב-[[2008]] הופיע קיין בסרטים "[[באטמן מתחיל]]" ו"[[האביר האפל]]" בתפקיד ה[[משרת]] האישי אלפרד וכן ב"[[עלייתו של האביר האפל]]" ([[2012]]) . ב-2006 גילם את דמותו של מהנדס הקסמים ג'ון קאטר בסרט "[[יוקרה (סרט)|יוקרה]]".

קיין היה מועמד ל[[פרס האוסקר]] שש פעמים, וזכה פעמיים בקטגוריית שחקן המשנה, עבור תפקידו ב"חנה ואחיותיה" ב-[[1986]], ובשנת [[1999]] עבור "תקנות בית השיכר". ב-[[1993]] זכה בתואר "Commander of the British Empire", ובשנת [[2000]] קיבל תואר [[אביר]]ות והוא מכונה סר מוריס מיקלווייט. בניגוד לשחקנים אחרים קיין אינו משתמש בשם הבמה שלו בחייו האישיים.

קיין היה נשוי פעמיים, אשתו הראשונה הייתה השחקנית פטרישה היינס לה היה נשוי מ-1955 עד 1958, להם בת בשם דומיניק. משנת 1973 הוא נשוי לשחקנית והדוגמנית שאקירה בקש, ולהם בת בשם נאטאשה.

==רשימת סרטים==
* זולו (1964) Zulu
* תיק איפקרס (1965) Ipcress File
* [[אלפי]] (1966) Alfie
* גמביט (1966) Gambit
* שבע פעמים אשה (1967) Woman Times Seven
* קרב על בריטניה (1969) Battle Of Britain
* [[הג'וב האיטלקי]] (1969) The Italian Job
* חטוף (1971) Kidnapped
* במעגל הנקמה (1971) Get Carter
[[קובץ:Nobel Peace Prize Concert 2008 Scarlett Johansson Michael Caine.jpg|שמאל|ממוזער|250px|מייקל קיין עם [[סקרלט ג'והנסון]] (2008)]]
[[קובץ:Flickr - Government Press Office (GPO) - Michael Caine in 'Ashanti'.jpg|250px|ממוזער|שמאל|מייקל קיין באילת בשנת 1979, הסרטת הסרט אשאנטי]]
* משחקי בילוש (1972) Sleuth
* חוזה מרסיי (1974) Marseille Contract
* The Wilby Conspiracy 1974
* האנגליה הרומנטית (1975) Romantic Englishwoman
* האיש שרצה להיות מלך (1975) Man Who Would Be King
* נוכלים בחוג הנוצץ (1976) Harry And Walter Go To New York
* הנשר נחת (1977) Eagle Has Landed
* גשר אחד רחוק מדי (1977) Bridge Too Far
* נחיל (1978) Swarm
* מלון בקליפורניה (1978) California Suit
* בורסה לוהטת (1978) Silver Bears
* אשאנטי (1979) Ashanti
* לבוש לרצח (1980) Dressed To Kill
* יד (1981) Hand
* בריחה לניצחון (1981) Escape To Victory
* מלכודת מוות (1982) Deathtrap
* קונסול של כבוד (1983) Honorary Consul
* [[לחנך את ריטה]] (1983) Educating Rita
* בגידות בריו (1984) Blame It On Rio
* איש התשבץ (1984) Jigsaw Man
* Terror In The Aisles 1984
* מים מים (1985) Water
* מורשת הולקרופט (1985) Holcroft Covenant, על בסיס ספר של [[רוברט לדלום]] באותו שם.
* שריקה ברוח (1986) Whistle Blower
* נערת ליווי (הקשר הערבי) (1986) Half Moon Street
* מונה ליזה (1986) Mona Lisa
* חרות מתוקה (1986) Sweet Liberty
* [[חנה ואחיותיה]] (1986) Hannah And Her Sisters
* הפרוטוקול הרביעי (1987) Fourth Protocol
* [[מלתעות|מלתעות 4]] (1987) Jaws 4 - The Revenge
* אני נכנע אני נכנעת (1987) Surrender
* תעלומה ללא רמז (1988) Without A Clue
* [[נוכלים עם סגנון]] (1988) Dirty Rotten Scoundrels
* [[ג'ק המרטש]] (1988) Jack The Ripper
* צחוק הגורל (1990) Mr. Destiny
* זעזועים במערכת (1990) Shock To The System
* [[המקרה המוזר של ד"ר ג'קיל ומר הייד|ד"ר ג'קיל ומיסטר הייד]] (1990) Jekyll & Hyde
* נוכלים בשרות החוק (1991) Bullseye
* קרח כחול (1992) Blue Ice
* נתפסים על חם (1992) Noises Off
* [[מזמור חג המולד של החבובות]] (1992) Muppet Christmass Carol
* על קרקע בוערת (1994) On Deadly Ground
* דם ויין (1996) Blood & Wine
* מנדלה ודה-קלארק (1997) Mandela And De Klerk
* רוחות מאחורי הקלעים (1998) Curtain Call
* [[קול קטן]] (1998) Little Voice
* תקנות בית השיכר (1999) Cider House Rules
* עט הסקנדל (2000) Quills
* זירה עוינת (2000) Shiner
* במעגל הנקמה (2000) Get Carter
* [[איזה מין שוטרת]] (2000) Miss Congeniality
* סיבוב אחרון (2001) Last Orders
* חשוד (2002) Quicksand
* האמריקאי השקט (2002) Quiet American
* [[אוסטין פאוורס - גולדממבר]] (2002) Austin Powers In Goldmember
* אריות יד שנייה (2003) Secondhand Lions
* (2003) Statement
* (2003) Actors
* מעבר לפינה (2004) Around The Bend
* [[סמנתה]] (2005) Bewitched
* [[באטמן מתחיל]] (2005) Batman Begins
* הילדים של מחר (2006) Children of Men
* [[יוקרה (סרט)|יוקרה]] (2006) The Prestige
* [[האביר האפל]] (2007) The Dark Knight
* [[משחקי בילוש]] (2007) Sleuth
* [[התחלה (סרט)|התחלה]] (2010) Inception
* [[נומיאו ויוליה]] (2011) Gnomeo and Juliet
* [[עלייתו של האביר האפל]] (2012) the dark knight rises
* [[האשליה]] (2013) Now You See Me
* [[סיפור האהבה של מיסטר מורגן]] (2014)
* [[בין כוכבים]] (2014)
* [[תעתועי נפש]] (2014)
* [[קינגסמן: השירות החשאי]] (2015)

==קישורים חיצוניים==
{{מיזמים|ויקישיתוף=Category:Michael Caine|שם ויקישיתוף=מייקל קיין}}
* [http://www.michaelcaine.com/ האתר הרשמי]
* {{imdb name|id=0000323|name=מייקל קיין}}
* [http://www.seret.co.il/actors/index.asp?catCase=5&id=127 פרטים על מייקל קיין] באתר Seret.co.il
* [http://www.sratim.co.il/profileview.php?id=160 מייקל קיין] באתר Sratim.co.il

{{ניווט|
|כותרת=מייקל קיין - פרסים
|רקע=
|צבע=black
|הסתרה=כן
|מוסתר=כן
|רוחב=100%
|תוכן=
{{פרס אוסקר לשחקן המשנה הטוב ביותר}}
{{פרס גלובוס הזהב לשחקן הטוב ביותר - סרט קומדיה או מוזיקלי}}
{{פרס גלובוס הזהב לשחקן הטוב ביותר במיני-סדרה או בסרט טלוויזיה}}
{{פרס גילדת שחקני המסך לשחקן המשנה הטוב ביותר בסרט קולנוע}}
}}
{{מנחי טקסי האוסקר}}
{{מיון רגיל:קיין, מייקל}}
[[קטגוריה:שחקני קולנוע וטלוויזיה בריטים]]
[[קטגוריה:זוכי פרס גלובוס הזהב - שחקנים]]
[[קטגוריה:מנחי האוסקר]]
[[קטגוריה:לונדון: אישים]]
[[קטגוריה:זוכי פרס באפט"א: אישים]]
[[קטגוריה:מפקדים במסדר האימפריה הבריטית]]
[[קטגוריה:זוכי אוסקר: שחקן המשנה הטוב]]
[[קטגוריה:זוכי פרס גילדת שחקני המסך - שחקנים]]
[[קטגוריה:מסדר האמנויות והספרות]]
