{{שחקן
|שם=קרין איליין ג'ונסון
|תמונה=[[קובץ:Whoopi Goldberg at a NYC No on Proposition 8 Rally.jpg|מרכז|200px]]
|כיתוב=גולדברג בהופעה למטרות צדקה ב[[ניו יורק]] ([[2008]])
|שם במה=וופי גולדברג
|סוגה מועדפת=
|תאריך לידה=[[13 בנובמבר]] [[1955]]
|מקום לידה=[[ניו יורק]] [[ניו יורק (מדינה)|ניו יורק]] [[ארצות הברית]]
|תאריך פטירה=
|מקום פטירה=
|שנות הפעילות=משנת [[1981]]
|פרסים=[[פרס אוסקר לשחקנית המשנה הטובה ביותר|פרס אוסקר]] {{ש}} 2 [[פרס אמי|פרסי אמי]] {{ש}} [[פרס טוני]] {{ש}} [[פרס גראמי]] {{ש}} [[פרס באפט"א]] {{ש}} 2 [[פרס גלובוס הזהב|פרסי גלובוס הזהב]]
|דמות=
|בכורה=
|שפה מועדפת=
|עיסוקים אמנותיים בולטים אחרים=[[מפיק (קולנוע וטלוויזיה)|מפיקה]], [[קומיקאי]]ת, [[זמר]]ת, [[סופר]]ת ומנחה בתוכנית ראיונות
|אתר אינטרנט=
|קישור=155
}}

'''וופי גולדברג''' (ב[[אנגלית]]: '''Whoopi Goldberg'''; נולדה ב-[[13 בנובמבר]] [[1955]]) היא [[שחקן קולנוע|שחקנית קולנוע]], [[זמרת]], [[מפיק (קולנוע וטלוויזיה)|מפיקה]], [[קומיקאי]]ת, [[סופר]]ת, פעילה פוליטית ומנחה בתוכנית ראיונות [[ארצות הברית|אמריקאית]].

בתפקידה הראשון בקולנוע גולדברג גילמה את סילי בסרט "[[הצבע ארגמן (סרט)|הצבע ארגמן]]" ([[1985]]). הופעתה בסרט זה זיכתה אותה במועמדות ל[[פרס אוסקר לשחקנית הטובה ביותר]] וזכייה יחידה של שחקנית [[אפרו-אמריקנים|אפרו-אמריקאית]] ב[[פרס גלובוס הזהב לשחקנית הטובה ביותר - סרט דרמה]]. בשנת [[1990]] היא גילמה את אודה מיי בראון, [[מדיום]] המנסה לעזור ל[[רוח רפאים]] לגלות את תעלומת מותו ולנקום באשמים, בסרט "[[רוח רפאים (סרט)|רוח רפאים]]". הופעתה בסרט זה זיכתה אותה ב[[פרס אוסקר לשחקנית המשנה הטובה ביותר]] וב[[פרס גלובוס הזהב לשחקנית המשנה הטובה ביותר - סרט קולנוע]]. היא גם שיחקה בסרטים: "[[הנזירות בלוז]]", "[[הנזירות בלוז 2]]", "[[מלך האריות]]", "[[תוצרת אמריקה]]", "[[סטלה חוזרת לעניינים]]", "[[נערה בהפרעה (סרט)|נערה בהפרעה]]" ו"[[מיליונר מי שגומר ראשון]]". היא קיבלה ביקורות מהללות על תפקידיה בסדרה "[[מסע בין כוכבים: הדור הבא]]" בתור גווינן ובסרט "[[ג'ק פלאש המקפץ]]" בתור טרי דוליטל. לאחרונה היא שיחקה בסרט "[[צעצוע של סיפור 3]]" ובסדרת הטלוויזיה "[[Glee]]".

גולדברג הייתה מועמדת ל-13 [[פרס אמי|פרסי אמי]] על עבודתה בטלוויזיה. היא הייתה ה[[מפיק (קולנוע וטלוויזיה)|מפיקה]] של [[שעשועון טלוויזיה|שעשועון הטלוויזיה]] "[[תשע בריבוע]]" משנת [[1998]] עד [[2004]]. משנת [[2007]] היא מנחה בתוכניות הראיונות "The View". היא זכתה ב[[פרס גראמי]], בשני [[פרס אמי|פרסי אמי]], בשני [[פרס גלובוס הזהב|פרסי גלובוס הזהב]], ב[[פרס טוני]] (עבור הפקה) וב[[פרס אוסקר לשחקנית המשנה הטובה ביותר|פרס אוסקר]]. בנוסף היא זכתה ב[[פרס באפט"א]], בארבעה פרסי "People's Choice Awards" וכובדה בכוכב ב[[שדרת הכוכבים של הוליווד]]. 

גולדברג היא אחת מהאישים הבודדים (נכון ל-2014 - 17 אנשים) אשר זכו ב[[רשימת זוכי אוסקר, אמי, גראמי וטוני|פרסי האוסקר, האמי, הטוני והגראמי]]. כמו כן היא האפרו-אמריקאית השנייה אשר זכתה באוסקר אחרי [[האטי מקדניאל]] שזכתה 51 שנה לפניה.

== שחרותה ==
גולדברג נולדה ב[[מנהטן]], [[ניו יורק]] בשם '''קרין איליין ג'ונסון''' לאמה, מורה ואחות, ולרוברט ג'יימס ג'ונסון, איש דת. אביה עזב את ביתם בצעירותה ויחד עם אחיה היא גדלה בחסות אימם ב[[משפחה חד-הורית]] ובמצב כלכלי רעוע. גולדברג מצאה נחמה בהופעות ילדים במרכזי קהילה סמוכים למגוריה.

בשנותיה הראשונות עבדה במספר עבודות מזדמנות לפני שהחליטה לנסות את מזלה בקריירת משחק ונסעה ל[[הוליווד]]. בתחילה עבדה גולדברג כאמנית [[סטנד אפ]] ובתפקידים קטנים ומזדמנים. בתקופה זו החלה להשתמש בשמה המוכר כיום - וופי גולדברג. היא בחרה בכינוי "וופי גולדברג", מכיוון ש"וופי קושין" (כרית שעושה רעש של נפיחות) היה דבר שתמיד הצחיק אותה, ומכיוון שאמה אמרה לה כששמעה על רצונה לנסות את מזלה בתחום הבידור שהיא לא תצליח אם לא יהיה לה שם יהודי, היא בחרה בשם "גולדברג".

== קריירה ==
===קריירה כשחקנית===

גולדברג הגיעה לפריצת הדרך שלה כאשר הבמאי [[מייק ניקולס]] הציע להעלות את הצגת היחיד שלה "The Spooky Show" ב[[ברודוויי (תיאטרון)|ברודוויי]], שם זכתה להצלחה רבה. הופעתה תפסה את עינו של [[סטיבן ספילברג]] וזה הציע לה את תפקיד ראשי בסרטו "[[הצבע ארגמן (סרט)|הצבע ארגמן]]". גולדברג הסכימה להצעתו והופיעה בסרט בתפקיד הראשי. כאשר הסרט יצא ב-[[1985]] הוא הפך לחביב המבקרים והקהל וזיכה את גולברג ב[[פרס גלובוס הזהב לשחקנית הטובה ביותר - סרט דרמה]] (הראשון והיחיד לשחקנית [[אפרו-אמריקנים|אפרו-אמריקאית]]) ובמועמדות ל[[פרס אוסקר לשחקנית הטובה ביותר]].

[[קובץ: Whoopi Goldberg Cannes 1992.jpg||שמאל|ממוזער|200px|גולדברג ב[[פסטיבל הקולנוע בקאן]] (1992). ]]

גולדברג המשיכה להופיע במספר סרטים וסדרות טלוויזיה אשר זכו גם הם להצלחה, כמו סרט הקולנוע "[[ג'ק פלאש המקפץ]]" ב-[[1985]], שבוים על ידי [[פני מרשל]]. במשך השנים הבאות היא שיחקה בסרטים "[[הפורצת מסן פרנסיסקו]]", "[[יופי קטלני]]" ו"[[הטלפון]]" שלא היוו הצלחה כמו סרטיה הראשונים. בשנת [[1988]] היא שיחקה בסרט "[[הלב של קלרה]]" שעליו היא קיבלה ביקורות מהללות. בסוף שנות ה-80 היא השתתפה לצד אמנים כמו [[רובין ויליאמס]] ו[[בילי קריסטל]] בתוכניות הטלוויזיה "Comic Relief USA".

בשנת [[1990]] היא שיחקה ב[[סיטקום]] "Bagdad Cafe" של רשת [[CBS]]. באותה שנה היא גם שיחקה בסרטים "[[ארוכה הדרך הביתה (סרט, 1990)|ארוכה הדרך הביתה]]" ו"[[רוח רפאים (סרט)|רוח רפאים]]". הופעתה בסרט האחרון בתפקיד משנה זיכתה אותה ב[[פרס אוסקר לשחקנית המשנה הטובה ביותר]] על משחקה כאודה מיי, מדיום צבעונית שמתקשרת עם אהובה המנוח של מולי ([[דמי מור]]). גולדברג הפכה להיות השחקנית האפרו-אמריקאית השנייה שזכתה בפרס זה לאחר 51 שנים מהזוכה האחרונה.

לאחר מכן הופיעה במספר פרקים בסדרת המדע הבדיוני "[[מסע בין כוכבים: הדור הבא]]" ובסרט "[[בועות של אהבה]]". בשנת [[1992]] היא שיחקה בסרט "[[הנזירות בלוז]]" שגרף למעלה מ-200 מיליון דולר וזיכה אותה במועמדות ל[[פרס גלובוס הזהב]] לשחקנית הטובה ביותר - סרט קומדיה או מוזיקלי. במשך השנים הבאות היא שיחקה בכמה סרטים נוספים כמו "[[הנזירות בלוז 2]]" ([[1993]]), "[[מלך האריות]]" ([[1994]]) ו"[[גברים בצד]]" ([[1995]]). בשנת [[1994]] היא הנחתה בפעם הראשונה את טקס ה[[פרס אוסקר|אוסקר]], מה שהפך אותה לאישה האפרו-אמריקאית הראשונה שהגיעה להישג זה. בנוסף, היא הפכה להיות האישה הראשונה שהנחתה את הטקס בגפה. את הטקס היא הנחתה גם בשנים [[1996]], [[1999]] ו-[[2002]]. במהלך צילומי הסרט "[[אדי (סרט)|אדי]]" היא החלה לצאת עם עמיתה, ה[[שחקן]] [[פרנק לנגלה]].

בסוף שנות ה-90 ותחילת שנות ה-2000 גולדברג שיחקה בסרטים מצליחים כמו "[[סטלה חוזרת לעניינים]]" ([[1998]]), "[[נערה בהפרעה (סרט)|נערה בהפרעה]]" ([[1999]]), "[[ממלכת השמיים]]" ו"[[מיליונר מי שגומר ראשון]]" (שניהם בשנת [[2001]]). היא החלה לדבב ולהופיע בסדרות טלוויזיה כמו "[[אוטובוס הקסמים]]". בשנת [[1998]] עד [[2002]] היא החלה להפיק ולהשתתף בשעשעון הטלוויזיה "[[תשע בריבוע]]" שעליו היא הייתה מועמדת לארבעה [[פרס אמי|פרסי אמי]]. ביום הולדתה ה-48 היא קיבלה כוכב ב[[שדרת הכוכבים של הוליווד]]. בנוסף, היא המשיכה להפיק ולשחק בסדרות טלוויזיה. בשנת [[2005]] היא הופיעה ב[[תיאטרון]] ב[[תיאטראות ברודוויי|ברודוויי]] בהצגת יחיד לכבוד 20 שנים לפריצתה.

בשנת [[2001]] היא הנחתה טקס מיוחד לכבוד יובל ל[[סיטקום]] "[[לוסי אהובתי]]". בטקס כובדו [[לוסיל בול]], [[דסי ארנאס]] ומשתתפי הסדרה. בשנת [[2004]] היא הודחה מהקמפיין של [[ג'ון קרי]] ל[[נשיא ארצות הברית|נשיאות ארצות הברית]] עקב הערה סקסטית כלפי [[ג'ורג' ווקר בוש]]. בשנת [[2008]] היא החלה להנחות תוכנית [[רדיו]] [[סאטירה|סאטירית]] בשם "Wake Up With Whoopi". באותה שנה היא הפיקה את בתיאטרון את ה[[מחזמר]] "הנזירות בלוז: המחזמר".

בשנים האחרונות גולדברג הופיעה במספר סדרות ותוכניות בתפקידי אירוח כמו; "[[מטבחי הגיהנום]]", "[[צעצוע של סיפור 3]]", "[[רוק 30]]", "[[מקום טוב באמצע]]", "[[Glee]]", "[[פרברי הגיהנום]]" וכדומה.

===קריירה כמנחה בתוכנית "The View"===

בשנת [[2007]] החליפה גולדברג את [[רוזי אודונל]] כאחת המנחות בתוכנית ראיונות הפופולרית "The View" של רשת [[ABC]]. למרות נתוני ה[[מדרוג]] הנמוך יותר, גולדברג הצליחה לייצב אותו במהלך עבודתה. במהלך הופעותיה גולדברג גרמה להרבה סערות תקשורתיות בעקבות פליטות פה.

==חיים אישיים==
גולדברג הייתה נשואה שלוש פעמים; לאלווין מרטין (בין השנים [[1973]] ל-[[1979]]), ל[[צלם]] דיוויד קאלזאן (בין השנים [[1986]] ל-[[1988]]) ול[[שחקן]] לייל טרכטנברג (בין השנים [[1994]] ל-[[1995]]). בנוסף היה לה קשרים רומנטיים עם [[פרנק לנגלה]] ו[[טד דנסון]]. בשנים האחרונות היה הצהירה שלא תינשא שוב. 

בשנת [[1973]] גולדברג ילדה את בתה, אלכסנדרה, מאלווין מרטין. ובשנת [[1989]] בהיותה בת שלושים וארבע, היא נהפכה להיות סבתא. בנוסף יש לה שני נכדים נוספים.

ב[[אוגוסט]] [[2010]] גולדברג נאלצה לעזוב את המחזמר "הנזירות בלוז: המחזמר" עקב מות אימה.

גולדברג הודתה שהיא מכורה ל[[תרופה|תרופות]]. בנוסף, היא סובלת מ[[דיסלקסיה]]. היא עישנה [[קנאביס|מריחואנה]] לפני טקס האוסקר שבו היא זכתה בפרס.

כיום גולדברג גרה ב[[ניו ג'רזי]].

==פרסים והוקרה==
גולדברג הייתה מועמדת לשני [[פרס אוסקר|פרסי אוסקר]] על תפקידיה בסרטים "[[הצבע ארגמן (סרט)|הצבע ארגמן]]" ו"[[רוח רפאים (סרט)|רוח רפאים]]". היא השחקנית ה[[אפרו-אמריקאי]]ת הראשונה שהשיגה מעל מועמדות אחת לפרס. בשנת [[1985]] היא קיבלה [[פרס טוני]] מיוחד על הצגת יחיד. היא הייתה מועמדת לשמונה [[פרס אמי|פרסי אמי]] ב[[דיי-טיים]] וזכייה בשניים. בנוסף, היא הייתה מועמדת לחמישה [[פרס אמי|פרסי אמי]] ב[[פריים-טיים]]. בשנת [[1985]] היא זכתה גם בפרס טוני וגם ב[[פרס גראמי]] על הפקת ה[[מחזמר]] "Thoroughly Modern Millie". היא זכתה בשלושה פרסי "People's Choice Awards". בשנת [[1999]] היא קיבלה פרס מיוחד מהליגה נגד השמצה על תרומתה לקהילה ה[[להט"ב]]ית. היא הייתה מועמדת לחמישה פרסי "American Comedy" וזכתה בשניים. בשנת [[2009]] היא זכתה בפרס אמי בדיי-טיים על הנחיית תוכנית האירוח "The View". היא חלקה את הפרס עם [[ג'וי בהר]], [[שרי שפרד]], [[אליזבת הסלבק]] ו[[ברברה וולטרס]].

גולדברג היא אחת מהאישים הבודדים ש[[זוכי אוסקר, אמי, גראמי וטוני|זכו בפרסי אוסקר, גראמי, טוני ואמי]]. היא שיחקה בלמעלה מ-150 סרטים. בשנת [[1987]] היא זכתה בפרס על שם [[הנס כריסטיאן אנדרסן]] על הישגיה על אף קשייה כדיסלקטית.

בשנת [[1993]] גולדברג הפכה להיות השחקנית עם המשכורת הגבוה ביותר ב[[הוליווד]] על תפקידה בסרט "[[הנזירות בלוז 2]]". היא קיבלה שכר הנע בין 7 ל-12 מיליון דולר.

==פילמוגרפיה==
{| class="wikitable" 
|-
!שנה !! סרט !! תפקיד !! הערות
|-
|'''[[1982]]'''||Citizen: I'm Not Losing My Mind, I'm Giving It Away || ||
|-
|'''[[1985]]'''|| [[הצבע ארגמן (סרט)|הצבע ארגמן]] || סילי || [[פרס גלובוס הזהב לשחקנית הטובה ביותר - סרט דרמה]] {{ש}} מועמדות ל[[פרס אוסקר לשחקנית הטובה ביותר]]
|-
|'''[[1986]]'''|| [[ג'ק פלאש המקפץ]] || טרי דוליטל ||
|-
| rowspan="2" valign="center" |'''[[1987]]'''|| [[הפורצת מסן פרנסיסקו]] || ברנסי רוהנדבר || 
|- 
|[[יופי קטלני]] || ריטה ריזילו ||
|-
| rowspan="2" valign="center" |'''[[1988]]'''|| [[הטלפון]] || ואשטי בלו || מועמדות ל[[פרס פטל הזהב]] לשחקנית הגרועה ביותר
|- 
|[[הלב של קלרה]] || קלרה מייפילד ||
|-
| rowspan="3" valign="center" |'''[[1989]]'''|| Comicitis|| rowspan="2" valign="center" | עצמה || סרט קצר
|-
|[[חטיפה בהזמנה]] || [[הופעת קמע]] 
|-
|[[הומר ואדי]] || אדי קארבי ||
|-
| rowspan="2" valign="center" |'''[[1990]]'''|| [[רוח רפאים (סרט)|רוח רפאים]] || אודה מיי בראון || [[פרס אוסקר לשחקנית המשנה הטובה ביותר]] {{ש}} [[פרס גלובוס הזהב לשחקנית המשנה הטובה ביותר - סרט קולנוע]] {{ש}} [[פרס באפט"א]] לשחקנית המשנה הטובה ביותר {{ש}} [[פרס סאטורן]] לשחקנית המשנה הטובה ביותר
|-
|[[ארוכה הדרך הביתה (סרט, 1990)|ארוכה הדרך הביתה]] || אודסה קוטאר || 
|-
| rowspan="3" valign="center" |'''[[1991]]'''|| Wisecracks|| rowspan="2" valign="center" | עצמה  || סרט דוקומנטרי
|-
|Blackbird Fly || סרט קצר
|-
|[[בועות של אהבה]] || רוז שוורץ ||
|-
| rowspan="4" valign="center" |'''[[1992]]'''|| [[הנזירות בלוז]] || דולורס פון קרטיאר/מרי קליירנס || מועמדות ל[[פרס גלובוס הזהב]] לשחקנית הטובה ביותר - סרט קומדיה או מוזיקלי
|-
|[[השחקן]] || סוזן אייברי ||
|-
|[[סרפינה]] || מרי מייזמבוקו ||
|- 
|The Magical World of Chuck Jones || עצמה || סרט דוקומנטרי
|-
| rowspan="4" valign="center" |'''[[1993]]'''|| [[מת לצחוק]] || בילי יורק || [[הופעת קמע]]
|-
| [[ערומים בניו יורק]] || ||
|-
| [[תוצרת אמריקה]] || שרה מתיוס ||
|-
|[[הנזירות בלוז 2]] || דולורס פון קרטיאר/מרי קליירנס ||
|-
| rowspan="6" valign="center" |'''[[1994]]'''|| Liberation|| קריינית || סרט דוקומנטרי
|-
|[[מלך האריות]] || שנזי || דיבוב
|-
|[[חבורת השובבים]] || אימה של באקוויט ||
|-
|[[קורינה, קורינה]] ||קורינה וושינגטון ||
|-
|[[מסע בין כוכבים: דורות]] || [[גאינן]] || [[הופעת קמע]] {{ש}} מועמדות ל[[פרס סאטורן]] לשחקנית המשנה הטובה ביותר 
|-
|[[ריצ'רד וסוד הספרים האבודים]] || פנטזיה || דיבוב
|-
| rowspan="4" valign="center" |'''[[1995]]'''|| [[גברים בצד]] || ג'יין דלוקה || 
|-
|[[כוכבים בארון]] || עצמה || סרט דוקומנטרי
|-
|[[ולנטינו לאור ירח]] || סלבי מוראו || 
|-
|[[תיאודור רקס]] || קטי קולטריין || מועמדות ל[[פרס פטל הזהב]] לשחקנית הגרועה ביותר
|-
| rowspan="5" valign="center" |'''[[1996]]'''|| [[אדי (סרט)|אדי]] || אדי פרנקלין || מועמדות ל[[פרס פטל הזהב]] לשחקנית הגרועה ביותר
|-
|[[בורדל הדמים]] || פציינטית || [[הופעת קמע]]
|-
|[[בוגוס]] || האריט פרנקלין || מועמדות ל[[פרס פטל הזהב]] לשחקנית הגרועה ביותר
|-
|[[השותפה]] || לורל איירס/רוברט קאטי || 
|-
|[[פסק דין (סרט, 1996)|פסק דין]] || מייריל אברס-ויליאמס ||
|-
| rowspan="6" valign="center" |'''[[1997]]'''|| [[פיץ' (סרט)|פיץ']] || עצמה || [[הופעת קמע]] {{ש}} סרט דוקומנטרי
|-
|Mary Pickford: A Life on Film || קריינית || סרט דוקומנטרי
|-
|[[רוחות חג המולד (סרט, 1997)|רוחות חג המולד]] || רוח רפאים || דיבוב
|-
|[[היעד לשום מקום]] || קאבי || 
|-
|[[שעות הדמדומים]] || האחות מיירנה ||
|-
|[[לשרוף את הוליווד]] || עצמה || [[הופעת קמע]] {{ש}} מועמדות ל[[פרס פטל הזהב]] לזוג הגרוע ביותר
|-
| rowspan="7" valign="center" |'''[[1998]]'''|| [[סטלה חוזרת לעניינים]] || דלילה אברהם ||
|-
|Titey || קרחון || דיבוב {{ש}} סרט קצר
|-
|[[אלגרייה]] || בייבי קלאון || 
|-
|[[אביר על קמלוט]] || ד"ר ויויאן מורגן/סיר בוס|| 
|-
|Junket Whore || עצמה || סרט דוקומנטרי
|-
|Rudolph the Red-Nosed Reindeer: The Movie || סטרומלה || דיבוב
|-
|[[רגרטס: הסרט]] || רנג'ר מרגרט || דיבוב
|-
| rowspan="5" valign="center" |'''[[1999]]'''|| [[אליס בארץ הפלאות (סרט, 1999)|אליס בארץ הפלאות]] || החתול ||
|-
|[[אגדת הלפריקונים הקסומה]] || באנשי || 
|-
| Get Bruce || עצמה || סרט דוקומנטרי
|-
|[[הצד העמוק של האוקיינוס]] || סנדי בליס || 
|-
|[[נערה בהפרעה (סרט)|נערה בהפרעה]] || ולרי אוונס || 
|-
| rowspan="3" valign="center" |'''[[2000]]'''|| [[הרפתקאותיהם של רוקי ובולדוויק]] || השופט קמע || ללא ציון קרדיט
|-
| A Second Chance at Life || קריינית || סרט דוקומנטרי
|-
| More Dogs Than Bones || סילו || 
|-
| rowspan="6" valign="center" |'''[[2001]]'''|| [[חלומות מוזהבים]] || קריינית || סרט קצר
|-
| [[ממלכת השמיים]] || רייניל סולכאמב || 
|-
| [[מונקיבון]] || מוות ||
|-
| [[מיליונר מי שגומר ראשון]] || ורה ברקר || 
|-
| [[שלט הוליווד (סרט)|שלט הוליווד]] || || [[הופעת קמע]] 
|-
| [[קרא לי קלאוס]] || לוסי קולין || 
|-
| rowspan="4" valign="center" |'''[[2002]]'''|| [[החיפוש אחר דברה ווינגר]] || rowspan="2" valign="center" | עצמה || סרט דוקומנטרי
|-
| [[שאובוי]] || [[הופעת קמע]] 
|-
| [[מסע בין כוכבים: נמסיס]] || [[גאינן]] || ללא ציון קרדיט
|-
| [[החבובות - חג מולד בתיאטרון]] || [[אלוהים]] || 
|-
| rowspan="5" valign="center" |'''[[2003]]''' {{כ}} || Unchained Memories: Readings from the Slave Narratives || קריינית || {{כ}} rowspan="3" valign="center" | סרט דוקומנטרי
|-
|[[פולי שור מת]] || rowspan="3" valign="center | עצמה || 
|-
| [[ג'סטר המריר]] ||
|-
| Beyond the Skyline || סרט קצר ||
|-
| [[גדרות טובים]] || מייבל ספיידר || 
|-
| rowspan="4" valign="center" |'''[[2010]]'''|| [[צעצוע של סיפור 3]] || סטרץ' || דיבוב
|-
|[[לנערות שחורות]] || אליס || 
|-
|[[נער פאפראצי]] || עצמה || 
|-
|[[משחקי רחובות ניו יורק]] || עצמה || סרט דוקומנטרי
|-
| rowspan="2" valign="center" |'''[[2011]]'''|| [[פיסת גן עדן]] || [[אלוהים]] ||
|-
|[[החבובות (סרט, 2011)|החבובות]] || עצמה || 
|}

==לקריאה נוספת== 
* וופי גולדברג, '''פותחת את הפה''', הוצאת סער, עברית: יונתן פרידמן, תשנ"ח 1998.

== קישורים חיצוניים ==
{{מיזמים|ויקישיתוף=Category:Whoopi Goldberg|שם ויקישיתוף=וופי גולדברג}}
* {{imdb name|id=0000155|name=וופי גולדברג}}
* [http://movies.walla.co.il/person/386/%E5%E5%F4%E9_%E2%E5%EC%E3%E1%F8%E2 כל סרטיה של וופי גולדברג] באתר [[וואלה!]]
* [http://www.globes.co.il/news/article.aspx?did=826901 הקומיקאית וופי גולדברג נזרקה מקמפיין סלים פאסט אחרי שצחקה על בוש], באתר [[גלובס]], 23/08/2004
* [http://www.globes.co.il/news/article.aspx?did=1000398176 וופי גולדברג תהפוך את "האחיות בלוז" למחזמר], באתר [[גלובס]], 16/11/2008
* {{nrg|מיכל הניג|פלפס, תעביר שאכטה: וופי גולדברג מזדהה|848/942|3 בפברואר 2009||7|1}}
* {{ynet|ynet|סערה בשידור: וופי גולדברג עזבה את האולפן|3969761|14 באוקטובר 2010|}}

{{מנחי טקסי האוסקר}}
{{ניווט|
|כותרת=וופי גולדברג - פרסים
|רקע=
|צבע=black
|הסתרה=כן
|מוסתר=כן
|רוחב=100%
|תוכן=
{{פרס אוסקר לשחקנית המשנה הטובה ביותר}}
{{פרס גלובוס הזהב לשחקנית הטובה ביותר - סרט דרמה}}
{{פרס גלובוס הזהב לשחקנית המשנה הטובה ביותר - סרט קולנוע}}
}}
{{מיון רגיל:גולדברג, וופי}}
[[קטגוריה:שחקני קולנוע וטלוויזיה אמריקאים]]

[[קטגוריה:זוכי פרס גראמי]]
[[קטגוריה:זוכי פרס גלובוס הזהב - שחקנים]]
[[קטגוריה:זוכי פרס טוני]]
[[קטגוריה:זוכי אוסקר: שחקנית המשנה הטובה]]
[[קטגוריה:מנחי האוסקר]]
[[קטגוריה:זוכי אמי בתוכניות יום]]
[[קטגוריה:פעילים למען זכויות להט"ב‏]]
[[קטגוריה:אישים שהונצחו בשדרת הכוכבים של הוליווד: קולנוע]]
