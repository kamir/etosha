{{TV-serie
|titel=David Letterman Show
|år=[[TV-året 1993|1993]]-nutid
|bild=[[Fil:The Late Show.jpg|250px]]
|rubrik=
|land=[[USA]]
|originaltitel=The Late Show With David Letterman
|genre=[[Pratprogram]]
|skådespelare=[[David Letterman]]<br />[[Paul Shaffer]]<br />[[Bill Wendell]]<br />[[Alan Kalter]]<br />[[Pat Farmer]]<br />[[Biff Henderson]]<br />[[Tony Mendez]]<br />[[Stephanie Birkitt]]<br />[[Rupert Jee]]<br />[[Harold Larkin]]
|språk=[[Engelska]]
|imdb=0106053
|originalkanal=[[CBS]]
|bildformat=[[HDTV]] [[1080i]] <small>sedan 2005</small>
}}

'''''The Late Show with David Letterman''''' är ett [[USA|amerikanskt]] [[pratprogram]] med inslag av komik och musikaliska gästspel. Programmet sänds på det nationella TV-nätverket [[CBS]], måndag till fredag kl 23.35 [[Tidszon|ET]]. Programmet hade premiär [[TV-året 1993|1993]] och leds av [[komiker]]n [[David Letterman]]. Det spelas in på ''[[Ed Sullivan]]-teatern'' på [[Broadway]] i [[New York]]. Likt den legendariska förlagan [[Tonight Show]], har man två till tre gäster i varje program, oftast aktuella artister, komiker eller skådespelare.

== Historik ==
Tidigare var Letterman programledare för ''[[Late Night with David Letterman]]'' på [[NBC]]. Programmet sändes kl 00.30 direkt efter [[Tonight Show]] som leddes av [[Johnny Carson]]. När Carson skulle pensioneras hoppades Letterman på att få ta över [[Tonight Show]]. Så blev dock inte fallet. Uppdraget gick istället till [[Jay Leno]] varpå Letterman valde att lämna NBC för [[CBS]] där han fick möjlighet att leda en ny pratshow på samma sändningstid som [[Tonight Show]].

När Letterman gick över till CBS tog han med sig många av sina programinslag från NBC-programmet. Detta var inte populärt från NBC:s sida, de hävdade att de ägde rättigheterna till inslagen. Letterman gick runt detta genom att helt enkelt byta namn på inslagen, exempelvis ''Viewer Mail'' blev ''CBS Mailbag''. 

När Letterman bytte uppdragsgivare (på inrådan av [[Johnny Carson]]) byggdes ''The Ed Sullivan Theater'' om, vilket medförde att showen fick vara ute på turné under en period. Bland annat spelades den in i [[Los Angeles]], [[San Francisco]] och [[Chicago]] medan teatern i [[New York]] färdigställdes.

== Fysisk komedi ==
Letterman gjorde sig tidigt känd för sin udda och ibland morbida och fysiska humor. Några exempel är att han brukar kasta sina manuskort genom fönstret, vilket följs av ljudet av en ruta som krossas och han brukar också kasta pennor mot filmkamerorna. Pennorna brukar han också använda för att röra om i gästernas muggar innan de annonseras ut på scenen för att intervjuas. Letterman är i sin show alltid propert klädd i kostym men kan ibland få för sig att äta en olika massa ätbara produkter som vilka han ibland "råkar" spilla på sig själv. I ett avsnitt där [[Tom Cruise]] och [[Jamie Oliver]] är gäster knaprar han i sig rå lök medan Oliver lagar mat. Letterman erbjuder Cruise att smaka vilket han tackar nej till. Letterman sträcker sig då efter en flaska [[olivolja]] och tar några klunkar. Snart går flaskan laget runt och alla tre halsar ur den. '''Letterman:''' ''I don't feel that good''. ''I feel kinda billious''. '''Oliver:''' ''What does billious mean?'' '''Letterman:''' ''Full of bile...'' (Bile=galla).

== Svensk distribution ==
Programmet började under senare delen 1990-talet sändas på [[ZTV]] i Sverige. När ZTV gjordes om till [[TV6]] år 2006 följde Letterman med men fick en senare sändningstid på grund av vikande tittarsiffror. Från februari 2007 togs rättigheterna över av [[TV4]] som började sända programmet i [[TV400]] där det fick stanna i två år med varierande sändningstider. Från och med september 2009 flyttades showen till [[TV4 Komedi]]. Titeln "Late Show" brukar inte användas i Sverige; istället kallas programmet "David Letterman Show" och liknande i tablåerna.

== Programmets upplägg ==
[[Fil:Ed sullivan theater.jpg|miniatyr|CBS:s [[Ed Sullivan Theater]] på [[Manhattan]], är basen för ''The Late Show with David Letterman''.]]
Letterman låter regelbundet medlemmar ur inspelningsteamet och grannar till Ed Sullivan-teatern medverka i showen, detta har lett till att publiken känner många av CBS-medarbetarna nästan lika bra som de känner Letterman. Några som ofta brukar hamna i skottlinjen för Lettermans skämt är [[kapellmästare]]n [[Paul Shaffer]], presentatören [[Alan Kalter]] och [[studioman]]nen [[Biff Henderson]] och även ägaren till teaterns närmsta granne; [[Rupert Jee]] på ''[[Hello Deli]]''.

=== Medarbetare blir karaktärer ===
Letterman har ända sedan sin tid på NBC skojat om sina medarbetare och sina uppdragsgivare. Han drar sig inte ens för att skämta om CBS [[Verkställande direktör|VD]], [[Les Moonves]]. Även USA:s presidenter, både [[Bill Clinton]] och [[George W. Bush]] har fått finna sig i att bli skojade om, ofta relativt respektlöst. Letterman är alltid i toppform när han får munhuggas med gäster som [[Dr Phil]], [[Madonna (artist)|Madonna]], [[Regis Philbin]] samt politiska debattörer som exempelvis [[Bill O'Reilly]]. Populära delar av programmet är bland annat Stupid Pet Tricks, Stupid Human Tricks, [[The Top 10 List]] och Know Your Current Events.

=== Alan Kalters introduktion ===
Annonsören Alan Kalter introducerar aldrig Letterman på samma sätt två gånger. Ofta är påannonsen kopplad till en aktuell händelse, till exempel att en politiker varit otrogen eller att en kändis blivit påkommen med [[narkotika]]. I andra fall är det bara obskyrt och taget helt ur luften, som till exempel ''("And now: The biggest whore in television history, David Letterman")''. Före [[11 september 2001]] brukade Kalter också driva lite med New York genom att till exempel säga: ''("From New York! Where the rats hate the subways too!").'' När The Late Show startade upp igen efter attacken ändrades detta och Kalter inleder istället med att säga: ''From New York! The greatest city in the world.''

=== Favoritgäster ===
Det syns tydligt vilka gäster som Letterman trivs som bäst med. Då brukar samtalen gå från att vara väldigt respektfulla till retsamma och ibland till regelrätta påhopp, men allt med glimten i ögat. Några exempel på sådana gäster är [[Steve Martin]], [[Billy Crystal]], [[Tom Hanks]], [[Bruce Willis]], [[Regis Philbin]], [[Norm Macdonald]], [[Dr. Phil]], [[Madonna (artist)|Madonna]], [[Julia Roberts]], [[Johnny Depp]], [[Bill Murray]], [[Ricky Gervais]] och [[Jay-Z]].

== Stående inslag ==
* ''Stomp The Band''
* ''Know Your Current Events''
* ''Stupid Human Tricks''
* ''Stupid Pet Tricks''
* ''The Top 10 List''
* ''Audience Show And Tell''
* ''Late Show Fun Facts''
* ''Will It Float?''
* ''Small Town News''
* ''Late Show Week in Review''

=== The Top 10 List ===
''The Top 10 List'' dök upp första gången i Lettermans första show, [[Late Night with David Letterman]] i september 1985. Dessa listor kan handla om i princip vad som helst. Ibland är de dock knutna till en speciell händelse som ges en komisk tvist. Exempel på sådana är ''Top 10 Things Millionaire [[Steve Forbes]] Will Do If He's Elected President'' och ''Top 10 Chapter Titles In [[Hillary Clinton]]'s New Book''.

Oftast är det Letterman själv som presenterar listan, men ibland är detta bundet till vad som tas upp. Handlar listan om advokater så bjuds 10 advokater in för att läsa listan. Även kändisar som [[Dr. Phil]], [[Tom Hanks]], [[Michael J Fox]], [[Julia Roberts]], [[Marilyn Manson]], [[Jim Carrey]], [[Tom Cruise]] och [[John Malkovich]] har läst upp hela eller delar av listan. Den har även lästs upp i sin helhet av [[Homer Simpson]], [[Peter Griffin]], [[Stewie Griffin]] och [[Optimus Prime]].

== The CBS Orchestra ==
* [[Paul Shaffer]], [[kapellmästare]] [[1982]]-
* [[Sid McGinnis]], [[gitarr]] [[1984]]-
* [[Felicia Collins]], gitarr [[1993]]-
* [[Will Lee]], [[bas]] 1982-
* [[Alan Chez]], [[blåsinstrument]] [[1997]]-
* [[Bruce Kapler]], blåsinstrument 1993-
* [[Tom Malone]], blåsinstrument 1993-
* [[Anton Fig]], [[trummor]] [[1986]]-

== Externa länkar ==
* [http://www.cbs.com/latenight/lateshow/ The Late Show with David Letterman - Officiell webbplats]
* [http://cgi.cbs.com/video/video.pl?url=cbs/cbs/g2demand/entertainment/mini/lateshow/highlights/2001/20010917.rm Monolog från Late Show with David Letterman den 17 september 2001, första sändningen efter 11 september] (I [[RealVideo]]-format från CBS)

[[Kategori:Amerikanska TV-program|Late Show with David Letterman, The]]
