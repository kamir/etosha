'''The Internet Movie Database (IMDb)''' (en [[lingua galega|galego]]: A Base de Datos de Películas en Internet) é unha base de datos [[en liña]] con información sobre [[director]]es, [[Produción de cinema|produtor]]es, [[actor]]es, [[filme|películas]], [[Programa de televisión|programas de televisión]], [[videoxogo]]s e case todo o relacionado coa industria fílmica privada e independente. Propiedade de [[Amazon.com|Amazon]] desde [[1998]], IMDb celebrou o seu decimoquinto aniversario o [[17 de outubro]] de [[2005]].

== Breve descrición de IMDb ==
'''IMDb''' contén unha exhaustiva lista de películas e programas de televisión de todo o mundo, incluíndo resumos, imaxes, cuestionarios, erros, curiosidades e datos comerciais. Tamén recolle novas, aínda que estas case exclusivamente relacionadas co ámbito estadounidense.

Os foros de IMDb son comentarios do público e preguntas sobre películas, os seus gustos ou desagrados. Por políticas explícitas de contido os ''moderadores'' eliminan as mensaxes que se consideran ofensivos. Desde abril de [[2005]], o uso do foro está restrinxido ós socios de IMDb.

Aproximadamente o día [[20 de febreiro]] de [[2007]] cámbiase o deseño de portadas para as películas. 

IMDb ten unha páxina ''irmá'' chamada IMDB Pro, unha base de datos máis complexa que a básica que necesita unha subscrición de pago. IMDb Pro diferénciase en que dispón de miles de contactos de persoas e empresas ligadas á industria cinematográfica norteamericana, así como información de cásting. A diferenza do IMDb tradicional en IMDb Pro as películas de fala non-inglesa aparecen cos seus respectivos títulos traducidos.

Calquera usuario rexistrado pode subministrar información á páxina, aínda que esta non se fai visible de xeito inmediato, senón que é revisada e pasa un tempo ata que aparece na web. Tamén se ofrece a posibilidade de puntuar as películas, programas etc.

== Historia ==
No ano [[1990]] [[Col Needham]] deseñou un arcaico sistema de busca para as inxentes listaxes que se estaban elaborando no grupo de [[Usenet]] “rec.arts.movies.” Así, o [[17 de outubro]] de [[1990]] marca o comezo da historia da Internet Movie Database, aínda que o sitio Web tardaría tres anos en chegar e seis en adoptar o seu nome definitivo. [[Col Needham]] viu en [[1995]] que tras aquel sitio, o primeiro da rede dedicado ó cine, había moito futuro; así que deixou o seu traballo e converteu IMDb en [[empresa]].

Só haberían de pasar tres anos para que [[Jeff Bezos]], fundador de [[Amazon.com]], vira na base de datos cinéfila por excelencia a posibilidade de expandir o seu negocio cara á [[sétima arte]]. Desde aquel momento a IMDb viviu como mera espectadora, baixo o paraugas de Amazon.com, unha forte crise económica do sector durante os primeiros [[2000]]. Na actualidade a IMDb é un punto de referencia para todos os internautas en termos de cine (e televisión) e un lugar obrigado para promocionar as grandes estreas de [[Hollywood]].

== Faltas ==

Aínda que a IMDb semella recompilar a absoluta totalidade de películas producidas no mundo, detectáronse algunhas ausencias, debidas quizais á escasa transcendencia das mesmas e/ou a que son os propios usuarios rexistrados quen aportan información nova en moitas ocasións. Sobre todo hai carencias no mundo da curtametraxe e producións non anglosaxoas, aínda que a inmensa maioría de longametraxes mundiais están na web. Ademais, hai profesionais que aparecen por duplicado por seren creados dúas veces con pequenas variacións no nome. No caso español e galego isto adoita ser frecuente polo uso ou non dos tiles.

No eido galego, faltan algunhas curtametraxes e programas de televisión, o que non quita para que se recollan multitude de producións e profesionais e que se trate dunha base de datos moi valiosa tamén no relativo á produción audiovisual galega.

== Véxase tamén ==
=== Ligazóns externas ===
* [http://www.imdb.com/ Sitio da IMDb]
* [http://www.imdb.es Sitio IMDb en español]
* [http://www.imdbpro.com/ IMDb Pro]

[[Categoría:Internet]]
[[Categoría:Bases de datos]]
