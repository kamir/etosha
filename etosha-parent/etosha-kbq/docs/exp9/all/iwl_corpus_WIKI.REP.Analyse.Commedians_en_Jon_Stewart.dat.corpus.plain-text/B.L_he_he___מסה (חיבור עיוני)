'''מַסָּה''' (ב[[מלרע]]; [[תשמו"ץ|תרגום שומר משמעות וצליל]] של ה[[מילה בינלאומית|מילה הבינלאומית]] ממקור [[צרפתית|צרפתי]] '''essai''') היא [[מאמר|חיבור עיוני]] הבוחן נושא מחיי החברה או מעולם הרוח. המסה מתאפיינת בגישה סובייקטיבית, המציגה את נקודת המבט המקורית של הכותב (המכונה "מסאי" או "מסאית", בהתאם למינו). המסה עוסקת בנושאים כגון [[פילוסופיה של המוסר|אתיקה]], [[דת]], אופי ה[[חברה]] ועוד.

הוגה הדעות הצרפתי [[מישל דה מונטן]] הוא הראשון שעסק בכתיבת מסות (או לפחות הראשון שהיה מודע לכך שזו פעילות כתיבה הראויה לסיווג עצמאי), ביצירתו Essais, שפורסמה לראשונה ב-[[1580]]. את המושג essai ש[[תחדיש|טבע]], גזר מהפועל הצרפתי essayer, שפירושו "לנסות". גם המונח העברי "מסה" מגיע משורש נ-ס-ה. את המסות החל לכתוב לאחר מות ידידו ואיש סודו, [[אטיין דה לה בואטי]], כתחליף לשיחות עם אותו ידיד.

אף שמסה היא יצירה עיונית שאינה בדיונית, נכללות מסות גם ביצירותיהם של [[סופר]]ים עבריים עכשוויים, ובהם [[שולמית הראבן]] ו[[דויד גרוסמן]]. קדם להם בכך ה[[משורר]] [[חיים נחמן ביאליק]], שעם מסותיו הידועות נמנית המסה "[[גילוי וכיסוי בלשון]]". בין המסאים העבריים הבולטים: [[אליעזר שטיינמן]], שזכה לכינוי "מונטן העברי" (ואף חיבר "מסה על המסות", שהתפרסמה ב"מאסף סופרי ארץ ישראל", ת"ש), [[יעקב שטיינברג]], [[שלמה צמח]], [[דב סדן]], [[ישראל כהן]] ו[[שלמה גרודזנסקי]].

השופטים בתחרות המסה של עיתון "[[הארץ]]" ניסו לעמוד על ייחודה של המסה:
{{ציטוט|תוכן=המסה מביעה רעיון אינטלקטואלי, מחשבה שנהגתה, שנפתחת להרהור ומגיעה למיצוי מסוים בתוך הכתיבה. אולם לעומת המאמר, היא אינה מתאפיינת בדיסקרטיות עניינית, בעיגון לוגי וברטוריקה סמכותית. כלי מסירתה הם פואטיים: הם מדגישים את ייחודיותו של הכותב, את קולו ואת האופן שבו המחשבה יכולה לטעות, את האופן שבו היא נפתלת, מתערסלת, אובדת לרגע וחוזרת; דרכי עיצובה של המחשבה כרוכות ברושם האסתטי שהיא מעוררת. המסה מקדישה תשומת לב דומה לתוכן ולצורה, ולאופן שבו התוכן והצורה משרתים זה את זה. היא מצויה בתווך הרטורי שבין הפרוזה לבין המאמר.
|מקור={{הארץ|עמרי הרצוג, [[דורי מנור]], אורן קקון|מה היא מסה?|974787|19 באפריל 2008|}}}}

==לקריאה נוספת==
* [[אליעזר שטיינמן]], 'מסה על המסות', בקובץ מסותיו '''חיים של שפע''', כרך א, תל אביב: [[עם עובד]] – תרבות וחינוך, תשל"ח, עמ' 9 ואילך. (התפרסם במקור ב"מאסף סופרי ארץ ישראל", ת"ש)

== ראו גם ==
* [[אחד העם#המסות של אחד העם|המסות של אחד העם]]
* [[מאמר]]

==קישורים חיצוניים==
{{מיזמים|ויקימילון=מסה#מַסָּה|שם ויקימילון=מסה}}
* [[ישראל כהן]], [http://benyehuda.org/cohen_yisrael/havxanot_01.html כבשונה של מסה] (תשי"א), ב[[פרויקט בן-יהודה]] (מתוך: הנ"ל, '''כתבים''', כרך ב: '''שער ההבחנות''', תל אביב: ועד, תשכ"ב 1962, עמ' 7 ואילך)
* {{דבר|יורם ברונובסקי|סקיצה-למסה על המסה|1973/01/19|01702}}, {{דבר||המשך|1973/01/19|01803}} (במוסף הספרותי "[[משא (כתב עת)|משא]]"; נדפס שוב בקובץ מאמריו "ביקורת תהיה")
* ניצה פרילוק, [http://cms.education.gov.il/EducationCMS/Units/Tochniyot_Limudim/Ivrit/IgrotMeida/46/HamasaElHamasaa.htm מסע אל המסה...: עיון בטקסט האישי-הלירי], איגרת מידע מ"ו (סתיו תשנ"ט), עמ' 36–51, באתר [[משרד החינוך]]

{{קצרמר|ספרות}}

[[קטגוריה:כתיבה]]
[[קטגוריה:מסות|*]]
