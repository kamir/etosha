{{שחקן
|שם=סלסט הולם
|תמונה=[[קובץ:Celeste Holm in All About Eve trailer.jpg|230 px|מרכז]]
|כיתוב=הולם ב"[[הכל אודות חוה]]" (1950)
|שם במה=
|סוגה מועדפת=
|תאריך לידה=[[29 באפריל]] [[1917]]
|מקום לידה=[[ניו יורק]], [[ניו יורק (מדינה)|ניו יורק]], [[ארצות הברית]]
|תאריך פטירה=[[15 ביולי]] [[2012]]
|מקום פטירה=
|שנות הפעילות=
|פרסים=[[פרס אוסקר לשחקנית המשנה הטובה ביותר|פרס אוסקר]]{{ש}}[[פרס גלובוס הזהב]]
|דמות=
|בכורה=
|שפה מועדפת=
|עיסוקים אמנותיים בולטים אחרים=
|אתר אינטרנט=
|קישור=
}}
'''סלסט הולם''' (ב[[אנגלית]]: '''Celeste Holm''';{{כ}} [[29 באפריל]] [[1917]] - [[15 ביולי]] [[2012]]) הייתה [[שחקנית קולנוע]] [[טלוויזיה]] ו[[תיאטרון]] [[אמריקאית]], ידועה בעיקר בשל משחקה בסרט "[[הסכם ג'נטלמני (סרט)|הסכם ג'נטלמני]]", עליו אף זכתה ב[[פרס אוסקר לשחקנית המשנה הטובה ביותר]] וב[[פרס גלובוס הזהב]], ועל משחקה בסרט "[[הכל אודות חוה]]", שזיכה אותה במועמדות לפרס האוסקר.

==ראשית חייה==
הולם נולדה ב[[ניו יורק]] וגדלה בלונג ואלי, [[ניו ג'רזי]]. הולם הייתה בתם היחידה של ג'ין פארק, [[ציירת]] [[דיוקן|דיוקנאות]] ו[[סופרת]] אמריקאית, ושל תאודור הולם, [[סוכן ביטוח]] [[נורבגיה|נורבגי]]. הולם למדה משחק ב[[אוניברסיטת שיקגו]], והחלה בסוף שנות ה-30 של המאה ה-20 את קריירת המשחק שלה.

==קריירה==
[[קובץ:Celeste Holm and Oscar from Gentleman's Agreement trailer.jpg|ימין|ממוזער|הולם זוכה ב[[פרס אוסקר]] על משחקה בסרט "[[הסכם ג'נטלמני (סרט)|הסכם ג'נטלמני]]"]]
תפקידה הרשמי הראשון של הולם בתיאטרון היה בהפקה ל[[מחזה]] "[[המלט]]", בו כיכבה לצידו של [[לסלי האווארד]]. תפקידה המשמעותי הראשון ב[[תיאטראות ברודוויי|ברודוויי]] היה בעיבוד למחזה "The Time of Your Life" בבימוי [[ויליאם סארויאן]] בשנת [[1940]], שם כיכבה לצידו של [[ג'ין קלי]]. התפקיד אשר העניק להולם את ההכרה הרבה ביותר ממבקרים היה ב[[מחזמר]] "[[אוקלהומה!]]" של [[רוג'רס והמרשטיין]] בשנת [[1943]].

לאחר שהופיעה בהפקה של ברודוויי "Bloomer Girl", החתימה אותה חברת ההפקה [[פוקס המאה ה-20]] על חוזה לסרט בשנת [[1944]], וב-[[1947]] זכתה ב[[פרס אוסקר לשחקנית המשנה הטובה ביותר|פרס אוסקר]] וב[[פרס גלובוס הזהב]] לשחקנית המשנה הטובה ביותר על הופעתה בסרט "[[הסכם ג'נטלמני (סרט)|הסכם ג'נטלמני]]". לאחר מכן הופיעה במספר סרטים נוספים, ולאחר משחקה בסרט "[[הכל אודות חוה]]" עליו קיבלה מועמדות נוספת לפרס אוסקר בקטגוריית שחקנית המשנה הטובה ביותר, הבינה הולם שהיא מעדיפה יותר משחק חי על הבמה מאשר עבודה בסרטים, והיא הופיעה רק במספר סרטים בעשור שלאחר מכן, והמוצלחים מביניהם: "[[המלכודת העדינה]]" ([[1955]]) ו"[[החברה הגבוהה (סרט)|החברה הגבוהה]]" ([[1956]]), אשר בשניהם שיחקה הולם לצידו של [[פרנק סינטרה]]. בנוסף, הולם כיכבה ב[[סדרת טלוויזיה|סדרות הטלוויזיה]] "Honestly, Celeste!" וב"Who Pays?".

במהלך [[שנות ה-70]] ו[[שנות ה-80|ה-80]] הופיעה הולם בסרטים כדוגמת: "[[תום סויר (סרט)|תום סויר]]", "[[שלושה גברים ותינוקת]]", וכמו כן, שיחקה בסדרות טלוויזיה מצליחות רבות.

==חייה האישיים==
נישואיה הראשונים היו ל[[במאי קולנוע|במאי]] ול[[מפיק (קולנוע וטלוויזיה)|מפיק]] [[ראלף נלסון]] בשנת 1938, ובנם הוא ממציא ה[[היפרטקסט]], [[טד נלסון]].

לאחר שהתגרשה מנלסון, היא נשאה לפרנסיס דייוויס אשר השתייך ל[[נצרות קתולית|כנסייה הקתולית]], מה שהביא אותה להצטרף לזרם הקתולי. השניים נפרדו בשנה שנישאו (1940).

במשך השנים 1946-1952 הייתה נשואה ל[[מנהל]] [[שדה תעופה]] - איי. סקיילר דנינג, וממנו יש לה בן שני.

הולם הייתה נשואה לשחקן ווסלי אדי משנת 1966 ועד למותו בשנת 1996. באפריל 2004 נישאה ל[[זמר]] ה[[אופרה]] פרנק בסיל.

בשנת 2006 קיבלה הולם פרס על מפעל חיים מטעם פסטיבל הסרטים סאנדיז ב[[אוניברסיטת ברנדייס]].

==פילמוגרפיה==
* Three Little Girls in Blue{{כ}} (1946)
* Carnival in Costa Rica{{כ}} (1947)
* [[הסכם ג'נטלמני (סרט)|הסכם ג'נטלמני]] (1947)
* Road House{{כ}} (1948)
* מאורת הנחשים (1948) The Snake Pit
* Chicken Every Sunday{{כ}} (1949)
* [[מכתב לשלוש נשים]] (1949) (דיבוב של אדי רוס)
* Come to the Stable{{כ}} (1949)
* Everybody Does It{{כ}} (1949)
* Champagne for Caesar{{כ}} (1950)
* [[הכל אודות חוה]] (1950)
* [[המלכודת העדינה]] (1955)
* [[החברה הגבוהה (סרט)|החברה הגבוהה]] (1956)
* Bachelor Flat {{כ}} (1962)
* Doctor, You've Got to Be Kidding!{{כ}} (1967)
* [[תום סויר (סרט)|תום סויר]] (1973)
* Bittersweet Love {{כ}}(1976)
* The Private Files of J. Edgar Hoover {{כ}} (1977)
* [[שלושה גברים ותינוקת]] (1987)
* Still Breathing{{כ}} (1997)
* Broadway: The Golden Age, by the Legends Who Were There{{כ}} (2003) (סרט תיעודי)
* Alchemy{{כ}} (2005)
* Driving Me Crazy{{כ}} (2009)
* My Guaranteed Student Loan{{כ}} (2009)

==קישורים חיצוניים==
{{ויקישיתוף בשורה}}
* {{Imdb name|id=0002141|name=סלסט הולם}}
* {{הארץ|רויטרס|מתה השחקנית זוכת האוסקר סלסט הולם|1.1777284|16 ביולי 2012}}
* {{חרות|מוריס קינצלר|סלסט הולם - האידישיסטית המעשית|1951/03/09|00603||}}

{{פרס אוסקר לשחקנית המשנה הטובה ביותר}}
{{פרס גלובוס הזהב לשחקנית המשנה הטובה ביותר - סרט קולנוע}}
{{מנחי טקסי האוסקר}}

{{מיון רגיל:הולם, סלסט}}
[[קטגוריה:שחקני קולנוע וטלוויזיה אמריקאים]]
[[קטגוריה:שחקני תיאטרון אמריקאים]]
[[קטגוריה:זוכי אוסקר: שחקנית המשנה הטובה]]
[[קטגוריה:זוכי פרס גלובוס הזהב - שחקנים]]
[[קטגוריה:אישים שהונצחו בשדרת הכוכבים של הוליווד: קולנוע]]
[[קטגוריה:אישים שהונצחו בשדרת הכוכבים של הוליווד: טלוויזיה]]
