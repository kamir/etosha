{{חייל
|שם=מייקל מאלן
|תמונה=[[תמונה:Michael Mullen, CJCS, official photo portrait, 2007.jpg|מרכז|250px]]
|כיתוב=מייקל מאלן, 2007
|נולד=[[4 באוקטובר]] [[1946]]
|תאריך לידה עברי=
|מקום לידה=[[לוס אנג'לס]], [[קליפורניה]], [[ארצות הברית]]
|עלה לישראל=
|נפטר=
|נהרג=
|תאריך פטירה עברי=
|מקום פטירה=
|תיאור=
|כינוי=
|השתייכות=[[קובץ:Seal of the United States Department of the Navy.svg|25px]] [[הצי האמריקני]]
|תקופת שירות=
|דרגה={{דרגה|אדמירל (צי ארצות הברית)}} [[אדמירל]]
|תפקידים צבאיים=מפקד כוחות הצי האמריקני ב[[אירופה]]{{ש}}מפקד המבצעים הימיים{{ש}}[[יושב ראש המטות המשולבים]]
|מלחמות וקרבות=
|עיטורים=
|תפקידים אזרחיים=
|הנצחה=
}}
[[תמונה:Michael Mullen Donald Winter Terry Scott.jpg|שמאל|ממוזער|250px|מאלן עם [[מזכיר הצי]] דונלד וינטר ו[[נגד ראשי של הצי|הנגד הראשי של הצי]] טרי סקוט]]
[[תמונה:Bush, Mullen, and Cartwright 2007.jpg|שמאל|ממוזער|250px|הנשיא ג'ורג' בוש נואם ב[[חדר רוזוולט]] ב[[הבית הלבן|בית הלבן]] ומודיע על המינויים של מאלן (שני מימין) ו[[ג'יימס קרטרייט]] (שמאלי ביותר) ליושב ראש ו[[סגן יושב ראש המטות המשולבים]] בהתאמה]]
[[אדמירל]] '''מייקל גלן מאלן''' ([[אנגלית]]: '''Michael Glenn Mullen'''; נולד ב-[[4 באוקטובר]] [[1946]] ב[[לוס אנג'לס]]) היה [[יושב ראש המטות המשולבים]] ה-17 של [[הכוחות המזוינים של ארצות הברית]], שירת בתפקיד בשנים 2007 עד 2011. קודם לכן שירת כ[[מפקד המבצעים הימיים]] ה-28 מ-[[22 ביולי]] [[2005]] עד [[29 בספטמבר]] [[2007]]. 

לאחר שקיבל [[דרגה צבאית|דרגת]] אדמירל ארבעה כוכבים הוא כיהן כסגן מפקד המבצעים הימיים בין אוגוסט [[2003]] לאוגוסט [[2004]], מפקד כוחות צי ארצות הברית ב[[אירופה]] ומפקד פיקוד הברית המשותף ב[[נאפולי]] בין אוקטובר 2004 למאי 2005. 

==רקע==
מאלן נולד בלוס אנג'לס, קליפורניה, ולאחר שסיים את לימודיו ב[[האקדמיה הימית של ארצות הברית|אקדמיה הימית של ארצות הברית]] ב-[[1968]] הוא שירת במגוון רחב של תפקידים בים, ביבשה, ב[[נאט"ו]], בצי האמריקני וב{{ה|מטות המשולבים}}, מעבר לים ובצי ה[[האוקיינוס האטלנטי|אטלנטי]] ו[[האוקיינוס השקט|הפאסיפי]].

כ[[קצין]] זוטר הוא שירת במגוון תפקידי פיקוד על ה[[ספינה|ספינות]] [[USS קולט (DD-730)|קולט]], [[USS בלאנדי (DD-943)|בלנדי]], [[USS פוקס (CG-33)|פוקס]] ו-[[USS סטרט (CG-31)|סטרט]]. הוא פיקד על שלוש ספינות: [[מכלית]] ה[[דלק]] [[USS נוקסובי (AOG-56)|נוקסובי]], [[משחתת]] [[טיל מונחה|הטילים המונחים]] [[USS גולדסבורו (DDG-20)|גולדסבורו]] ו[[סיירת (אונייה)|סיירת]] הטילים המונחים [[USS יורקטאון (CG-48)|יורקטאון]]. כמו כן, מאלן פיקד על שתי קבוצות להשמדת סיירות ועל קבוצת הקרב של [[נושאת מטוסים|נושאת המטוסים]] [[נושאת המטוסים ג'ורג' וושינגטון (CVN-73)|ג'ורג' וושינגטון]]. משימת הפיקוד האחרונה של מאלן מחוץ לארצות הברית הייתה מפקד [[הצי האמריקני השני]] ומפקד [[פיקוד נאט"ו המשותף באירופה]] היושב ב[[נאפולי]].

ביבשה, מאלן שירת כקצין ליווי ועוזר מבצעי למפקד הצוערים באקדמיית הצי. הוא שירת גם בלשכת כוח האדם של הצי כמנהל, מנהל התכנון והאספקה, קצין פריסת הכוחות וכחלק מצוות הניהול, מבצעים, בדיקות והערכה בלשכת מזכיר [[מחלקת הצי של ארצות הברית]]. בסגל לשכת מפקד המבצעים הימיים מאלן שירת כסגן המפקד ומפקד לוחמת השטח וכסגן מפקד המבצעים הימיים לענייני משאבים, דרישות והערכות (N8). מאלן היה סגן מפקד המבצעים הימיים ה-32 בין אוגוסט 2003 לאוקטובר 2004.

ב-[[1985]] מאלן סיים את לימודיו ב[[בית הספר של הצי ללימודים מתקדמים]] במונטריי ([[קליפורניה]]) וקיבל [[תואר שני]] ב[[חקר ביצועים]], וב-1991 הוא סיים את תוכנית הניהול למתקדמים של בית הספר לעסקים של [[אוניברסיטת הרווארד]].

כמפקד הפיקוד בנאפולי, מאלן היה אחראי לפעולות נאט"ו ב[[בלקן]], [[עיראק]] ו[[המזרח התיכון]]. כמפקד כוחות הצי האמריקני ב[[אירופה]] הוא היה אחראי על הפיקוד הכללי, בקרה מבצעית ותיאום בין כוחות הצי האמריקניים ביבשת. את התפקיד הזה הוא החל ב-[[8 באוקטובר]] 2004 ועזב אותו לאחר שמונה למפקד המבצעים הימיים.

==המטות המשולבים==
ב-[[8 ביוני]] 2007 הודיע [[מזכיר ההגנה של ארצות הברית]] [[רוברט גייטס]] על כוונתו לייעץ ל[[נשיא ארצות הברית|נשיא]] [[ג'ורג' ווקר בוש|בוש]] למנות את אדמירל מאלן כמחליפו של [[גנרל]] פיטר פייס כיושב ראש המטות המשולבים{{הערה|שם=CNN_20070608|1=[http://www.cnn.com/2007/POLITICS/06/08/gates.pace/index.html פייס עוזב את משרת יושב ראש המטות המשולבים], 8 באוגוסט 2007, [[CNN]]}}; הנשיא בוש הודיע על המינוי באופן רשמי ב-[[28 ביוני]] 2007{{הערה|שם=WHrelease|1=[http://georgewbush-whitehouse.archives.gov/news/releases/2007/06/20070628-1.html הנשיא בוש מודיע על המינויים של אדמירל מייקל מאלן וגנרל ג'יימס קרטרייט ליושב ראש וסגן יושב ראש המטות המשולבים], מזכירות העיתונות של הבית הלבן, 28 ביוני 2007}}.

ב-[[3 באוגוסט]] 2007 אישר [[סנאט ארצות הברית]] את החלטתו של בוש 
{{הערה|שם=senateconf|1=[http://www.reuters.com/article/politicsNews/idUSN0333675520070804 הסנאט מאשר את מינויו של מאלן ליושב ראש המטות המשולבים החדש], 4 באוגוסט 2007, [[רויטרס]]}}. מאלן הוא האדמירל הראשון מהצי שמחזיק בתפקיד זה מאז [[ויליאם קרואו]] ששירת כיושב ראש לפני חקיקת [[חוק גולדווטר-ניקולס]] ב-[[1986]], והיה יורשו בתפקיד של [[קולין פאוול]].

[[תמונה:Mike Mullen and Gabi Ashkenazi.jpg|שמאל|ממוזער|150px|מייקל מאלן וגבי אשכנזי]]
במהלך דצמבר 2007 הגיע מאלן לביקור ב[[ישראל]]. במהלך ביקורו הוא נפגש עם אישים בכירים כגון [[שר הביטחון]] [[אהוד ברק]], ה[[רמטכ"ל]] [[רא"ל]] [[גבי אשכנזי]] וה[[אלוף]] [[אליעזר שקדי]], [[מפקד חיל האוויר הישראלי]]. במהלך הפגישות הועלה הנושא של [[תוכנית הגרעין האיראנית]] והוצגו בפני מאלן דברים שונים הקשורים ל[[צה"ל]]. היה זה הביקור הראשון מזה עשור של ראש המטות המשולבים בישראל שבמהלכו הוא נועד עם עמיתיו.

==העדות בסנאט על מלחמת עיראק==
במהלך [[שימוע]] האישור של מועמדותו בסנאט הוא הצביע על ההתקדמות ה[[פוליטיקה|פוליטית]] בעיראק כגורם חשוב ביותר במדיניות העיראקית{{הערה|שם=Iraqviews|1=[http://www.usatoday.com/news/washington/2007-07-30-us-iraq_N.htm?csp=34 מועמדות מאלן: התקדמות פוליטית מועטת בעיראק], 1 באוגוסט 2007, תאריך גישה: 4 באוגוסט 2007, [[USA Today]]}}. מאלן אמר: 
{{ציטוט|מרכאות=כן|תוכן=לא נראה כאילו יש הרבה התקדמות פוליטית בעיראק.|מקור={{הערה|שם=Iraqviews}}}} 

כמו כן, מאלן אמר:
{{ציטוט|מרכאות=כן|תוכן=אם (העיראקים) לא מתקדמים בתחום (הפוליטי), התחזיות להתקדמות חיובית איננה טובה. הכישלון להשיג התקדמות משמעותית לעבר לכיוון פיוס (פוליטי) דורש חשיבה אסטרטגית מחודשת.|מקור={{הערה|שם=Iraqviews}}}}

בנוסף, מאלן אמר לסנאט שלדעתו ארצות הברית צריכה

{{ציטוט|מרכאות=כן|תוכן=להפעיל כמה שיותר לחץ על (המנהיגים הפוליטיים של עיראק) כפי שהיא (ארצות הברית) יכולה לעשות.|מקור={{הערה|שם=Iraqviews}}}}

ביחס למעורבות האמריקנית בעיראק, מאלן אמר לסנאט שהוא לא רואה מצב שבו יוקמו [[בסיס צבאי|בסיסי קבע]] אמריקניים בעיראק והוסיף: {{ציטוט|מרכאות=כן|תוכן=האינטרסים החיוניים באזור ובעיראק דורשים התחייבות פרגמטית ארוכת-טווח שתימדד בשנים ולא בחודשים.|מקור={{הערה|שם=Iraqviews}}}}

==עיטורים צבאיים==
[[תמונה:MullenMedals2007.jpg|שמאל|ממוזער|250px|המדליות של מאלן כפי שהיו ב-[[17 במאי]] 2007]]
* תג הזיהוי של המטות המשולבים
* תג לוחמת השטח של הצי (קצין)
* [[מדליית השירות המצוין של מחלקת ההגנה]] (3)
* [[מדליית השירות המצוין של הצי]] (2)
* מדליית שירות ההגנה העליונה
* [[אות לגיון ההצטיינות]] (6)
* מדליית השירות הראוי לשבח
* מדליית ציון לשבח של הצי וחיל הנחתים
* מדליית ההישגיות של הצי וחיל הנחתים
* עיטור הצי לציון לשבח יחידתי
* עיטור הצי הראוי לשבח לציון לשבח יחידתי
* עיטור "E" של הצי
* מדליית השליחות של הצי
* מדליית שירות ההגנה הלאומית (3)
* מדליית השליחות של הכוחות המזוינים
* אות [[מלחמת וייטנאם]] (תקופה 1)
* אות השירות ב[[המלחמה העולמית בטרור|מלחמה העולמית בטרור]]
* מדליית השירות ההומניטרי (2)
* עיטור השירות מעבר לים של הצי (4)
* עיטור השירות בפריסה ימית של הצי (2)
* מדליית ציון לשבח יחידתי "צלב האבירות" של [[דרום וייטנאם|רפובליקת וייטנאם]]
* מדליית ציון לשבח יחידתי על פעילות אזרחית של רפובליקת וייטנאם
* מדליית נאט"ו

==קישורים חיצוניים==
{{מיזמים|ויקישיתוף=Michael G. Mullen|שם ויקישיתוף=מייקל מאלן}}
*[http://www.navy.mil/navydata/bios/navybio.asp?bioID=11 הביוגרפיה הרשמית באתר צי ארצות הברית]
*[http://www.navy.mil/navydata/cno/mullen/CNO_Long_bio.pdf גרסה ארוכה יותר של הביוגרפיה]
== הערות שוליים ==
{{הערות שוליים}}


{{יושבי ראש המטות המשולבים}} 

{{מיון רגיל:מאלן, מייקל}}
[[קטגוריה:אדמירלים בצי ארצות הברית]]
[[קטגוריה:אמריקאים מעוטרי אות לגיון ההצטיינות]]
[[קטגוריה:יושבי ראש המטות המשולבים]]
[[קטגוריה:נאט"ו: אישים]]
[[קטגוריה:מעוטרי מדליית השירות המצוין של הצי]]
[[קטגוריה:ראשי המבצעים הימיים]]
[[קטגוריה:מעוטרי מדליית השירות המצוין של מחלקת ההגנה]]
[[קטגוריה:מסדר אוסטרליה: מפקדים]]
