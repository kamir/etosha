[[קובץ:Walter Matthau in Charade 2.jpg|שמאל|ממוזער|250px|וולטר מתאו, 1963]]
[[קובץ:Hello, Dolly!9.jpg|שמאל|ממוזער|250px|וולטר מתאו ב"[[הלו, דולי]]", 1969]]
'''וולטר מתאו''' (ב[[אנגלית]]: '''Walter Matthau''';{{כ}} [[1 באוקטובר]] [[1920]] - [[1 ביולי]] [[2000]]) היה קומיקאי ו[[שחקן]] [[קולנוע]] [[יהודי]] [[ארצות הברית|אמריקאי]] שהיה ידוע בגילום דמויות נרגנות, ציניות וגסות רוח. 

== קורות חיים ==
מתאו נולד ב[[ניו יורק]] להורים ממוצא [[יהודי]]-[[רוסיה|רוסי]]. אמו הייתה תופרת ואביו נטש את הבית בהיותו פעוט ומתאו נדרש לעבוד בעבודות שונות עוד בהיותו נער, כולל עבודה ב[[תיאטרון]] היידי. ב[[מלחמת העולם השנייה]] שרת ב[[חיל האוויר האמריקני]] כמצפין רדיו במפציצים כבדים באירופה והגיע לדרגת רב סמל ראשון, עם שישה עיטורי לחימה. 

בסוף שנות הארבעים החל לשחק ב[[ברודוויי (תיאטרון)|ברודוויי]] ומילא שם מספר תפקידים בהצלחה מרובה. בגלל מראהו החריג - גבוה, מרושל, ומעט גס הליכות - לא לוהק מעולם לתפקידים ראשיים [[רומנטיקה|רומנטיים]] ובכל סרטיו הראשונים גילם בעיקר נבל, כשתפקיד בולט במיוחד כזה ניתן לו ב"חידון בחרוזים" משנת [[1963]]. 

ההצלחה האמיתית הגיעה בשלב מאוחר יותר, כאשר לוהק לתפקיד הראשי במחזה המצליח של [[ניל סיימון]] "[[הזוג המוזר]]" בשנת [[1965]] ושנה מאוחר יותר כעורך דין נכלולי מול [[ג'ק למון]] ב"הפרקליט, הגיס והכיס" ("The Fortune Cookie") של [[בילי ויילדר]], תפקיד שזיכה אותו ב[[פרס אוסקר לשחקן המשנה הטוב ביותר]]. סרט זה היה גם תחילתה של ידידות ארוכת שנים בין השניים, ששיחקו ביחד בעוד תשעה סרטים, שהבולטים ביניהם הם שני סרטים נוספים של בילי ויילדר וסרטי "הזוג המוזר". 

אף שמתאו היה כוכב בסרטים רבים, מספר סרטים בהם הפגין יכולת משחק מרשימה (כמו "הפירטים" של [[רומן פולנסקי]] משנת [[1986]]), מצביעים על בזבוז מסוים של כשרונו. במאים רבים ליהקו אותו לתפקיד מתוך תקווה כי האפקט הקומי יווצר בזכות הופעתו ומראהו המיוחד, בלי למצות את יכולותיו הנוספות.

הרגלי חייו הפרועים, שכללו עישון כבד, אכילה גסה והימורים, הובילו בערוב ימיו לערעור בריאותו, כאשר נאלץ לעבור [[ניתוח מעקפים]] ולקה מספר פעמים בדלקת ריאות. למתאו נולדו שני ילדים מנישואיו לגרייס ג'ונסון וילד נוסף מאשתו השנייה, קרול מרקוס.

== קישורים חיצוניים ==
* {{ויקישיתוף בשורה}}
* {{imdb name|id=0000527|name=וולטר מתאו}}
* [http://workinghumor.com/quotes/walter_matthau.shtml ציטוטים של וולטר מתאו ] 
{{פרס אוסקר לשחקן המשנה הטוב ביותר}}
{{פרס גלובוס הזהב לשחקן הטוב ביותר - סרט קומדיה או מוזיקלי}}
{{מנחי טקסי האוסקר}}

{{מיון רגיל:מתאו, וולטר}}

[[קטגוריה:קצינים וחוגרים יהודים בחיל האוויר של ארצות הברית]]

[[קטגוריה:שחקני קולנוע וטלוויזיה יהודים אמריקאים]]
[[קטגוריה:שחקני קולנוע וטלוויזיה אמריקאים]]
[[קטגוריה:מנחי האוסקר]]
[[קטגוריה:זוכי פרס טוני]]
[[קטגוריה:זוכי פרס גלובוס הזהב - שחקנים]]
[[קטגוריה:זוכי פרס באפט"א: אישים]]
[[קטגוריה:זוכי אוסקר: שחקן המשנה הטוב]]
[[קטגוריה:קצינים וחוגרים בחילות האוויר של צבא ארצות הברית]]
[[קטגוריה:אישים שהונצחו בשדרת הכוכבים של הוליווד: קולנוע]]
