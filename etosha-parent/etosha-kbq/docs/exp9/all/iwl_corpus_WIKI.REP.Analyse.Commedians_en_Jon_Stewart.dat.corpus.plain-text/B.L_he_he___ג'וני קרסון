[[קובץ:Johnny Carson 1965.jpg|שמאל|ממוזער|250px|ג'וני קרסון, 1965]]
[[קובץ:Johnny Carson portrait.jpg|שמאל|ממוזער|ג'וני קרסון, תצלום משנות ה-90]]
'''ג'וני קרסון''' (ב[[אנגלית]]: '''Johnny Carson'''{{כ}}; [[23 באוקטובר]] [[1925]] - [[23 בינואר]] [[2005]]) היה קומיקאי ומנחה [[טלוויזיה]] [[ארצות הברית|אמריקני]]. הנחה את תוכנית האירוח המרכזית של רשת [[NBC]] - ה[[טונייט שואו]] - בשנים [[1962]]-[[1992]].

==נעוריו ותחילת הקריירה==
קרסון נולד בעיר [[קורנינג]] שבמדינת [[איווה]], גדל בנורפוק שב[[נברסקה]] והופיע כ[[קוסם]] מגיל צעיר. בשנים [[1943]]-[[1946]] שירת ב[[חיל הים האמריקני]], ובשנת [[1949]] סיים לימודי [[תואר ראשון]] ב[[אוניברסיטת נברסקה]].

בשנת [[1950]] הנחה תוכנית בוקר בערוץ טלוויזיה מקומי בנברסקה, ובשנת [[1951]] החל להנחות תוכנית קומית בערוץ טלוויזיה מקומי ב[[לוס אנג'לס]]. בשנת [[1953]] הצטרף ככותב לצוות התוכנית של הקומיקאי [[רד סקלטון]], ובשנת [[1954]] החל להנחות את התוכנית כמנחה אורח. בשנים 1954-1962 הנחה שני שעשועונים ותוכנית אירוח.

==הטונייט שואו==
קרסון החל להנחות את הטונייט-שואו ב-2 באוקטובר 1962. הוא החליף את [[ג'ק פאר]], שעבר להנחות תוכנית אחרת ברשת NBC. אורחו הראשון היה הקומיקאי [[גראוצ'ו מרקס]]. תוכנית האירוח שלו כללה מונולוג פתיחה קומי, ראיונות, מערכונים והופעות מוזיקליות - פורמט שהפך לסטנדרט מקובל בכל תוכנית אירוח בעולם. קרסון זכה למשכורת הגבוהה ביותר בתקופתו: בשנות השבעים הרוויח 2 מיליון דולר לשנה, ובשנות השמונים הרוויח 5 מיליון דולר לשנה. הוא זכה בשישה פרסי [[אמי]].

תוכניתו של קארסון הייתה לפופולרית במיוחד ומליוני צופים ישבו מול מקלטי הטלוויזיה לחזות בו. המחשת הפופולריות הרבה שלו ניתנת להבנה בתוצאותיה של בדיחה תמימה שסיפר קרסון במונולוג הפתיחה שלו ב-[[1973]], בצטטו דברי ביקורת של חבר קונגרס על הממשלה כי עקב פיגור בתהליך ה[[מכרז]] הממשלה עלולה לגרום למחסור ב[[נייר טואלט]]. בעקבות בדיחה זו נרשמה פניקה רבה בקרב הציבור אשר מיהר להצטייד בנייר הטואלט ובכך גרם למחסור{{הערה|1=[http://web.archive.org/20041129012909/earthdude1.tripod.com/toilet_paper/toiletpaper.html מתוך האתר Useless information]}}. מיליוני האנשים אשר מיהרו בעקבות תוכניתו של קרסון להצטייד בנייר טואלט הפכו את הבדיחה ל[[נבואה המגשימה את עצמה]], אך בכך גם הדגימו היטב את כוחה של הטלוויזיה ואת הפופולריות הרבה של תוכניתו.

קרסון הזמין מנחים אורחים, שהנחו את התוכנית בימי שני. הקומיקאית [[ג'ואן ריברס]] הייתה המנחה האורחת הקבועה מספטמבר [[1983]] עד שנת [[1986]]. ג'יי לנו נבחר למנחה האורח הקבוע בשנת [[1987]]. בשנת [[1980]] משך התוכנית קוצר, מ-90 ל-60 דקות. המנחים האורחים העיקריים: [[ג'ואי בישופ]] (177 הופעות), ג'ואן ריברס (93), [[בוב ניוהארט]] (87), [[ג'רי לואיס]] (52) ו[[דייוויד לטרמן]] (51).

==חיים אישיים==
בשנת [[1949]], קרסון התחתן עם חברתו מהאוניברסיטה, ג'ואן וולקוט, ונולדו להם שלושה בנים (בנם ריצ'רד נהרג ב[[תאונת דרכים]] בשנת [[1991]]). בשנת [[1963]] התגרש, והתחתן עם ג'ואן קופלנד. בשנת [[1972]] התגרש, והתחתן עם הדוגמנית ג'ואנה הולנד. בשנת [[1985]] התגרש, ובשנת [[1987]] התחתן בפעם הרביעית, עם אלקסיס מאס.

קרסון היה משקיע עיקרי ביצרנית הרכב [[דה לוריאן]], שלא זכתה להצלחה מסחרית ונסגרה, ובשנת [[1982]] נתפס נוהג בשכרות במכונית דה לוריאן. אחד מתחביביו העיקריים היה [[אסטרונומיה]].

==הפרישה==
קרסון פרש ב-[[22 במאי]] [[1992]]. רשת NBC בחרה ב[[ג'יי לנו]] כמחליפו, למרות שהבטיחה את התפקיד ל[[דייוויד לטרמן]], שהנחה את תוכנית האירוח המאוחרת של הרשת ([[לייט נייט]]). קרסון המליץ ללטרמן לעזוב את הרשת, ולטרמן החל להנחות תוכנית מקבילה ([[לייט שואו]]) ברשת המתחרה [[CBS]]. קרסון פרש לחלוטין מעסקי הבידור, וסירב להופיע במשדרים מיוחדים (ספיישלים) של הרשת. עם זאת, הוא הסכים להופיע בתוכניתו של לטרמן, והיה כותב בדיחות עבורו. ב-[[2002]] הוענקה לו [[מדליית החירות הנשיאותית]], עיטור הכבוד האזרחי הגבוה ביותר בארצות הברית. ב-23 בינואר 2005 נפטר בבית חולים בלוס אנג'לס, כתוצאה ממחלה שמקורה ב[[עישון]]. גופתו של קארסון נשרפה והאפר נמסר לרעייתו.

==ראו גם==
* [[דון ריקלס]]

==קישורים חיצוניים==
{{מיזמים|ויקיציטוט=ג'וני קארסון}}
* {{imdb name|id=0001992|name=ג'וני קרסון}}
* {{וואלה!|ירון רוולסצ'י|ספיריטס: הנה ג'וני|2686522|16 באוקטובר 2013||724|man}}

==הערות שוליים==
{{הערות שוליים}}

{{מנחי טקסי האוסקר}}
{{מיון רגיל:קרסון, ג'וני}}
[[קטגוריה:קומיקאים אמריקאים]]
[[קטגוריה:שדרני רדיו וטלוויזיה אמריקאים]]
[[קטגוריה:מנחי האוסקר]]
[[קטגוריה:קצינים וחוגרים בצי ארצות הברית]]
[[קטגוריה:מעוטרי מדליית החירות הנשיאותית]]
[[קטגוריה:זוכי אמי - אישים]]
[[קטגוריה:זוכי פרס פיבודי]]
[[קטגוריה:אישים שהונצחו בשדרת הכוכבים של הוליווד: טלוויזיה]]
