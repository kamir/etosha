[[קובץ: Rock Hudson in Giant trailer.jpg|שמאל|ממוזער|רוק הדסון, מהסרט ענק (1956)]]
'''רוק הדסון''' (ב[[אנגלית]]: '''Rock Hudson''';{{כ}} [[17 בנובמבר]] [[1925]] - [[2 באוקטובר]] [[1985]]) היה [[שחקן]] [[קולנוע]] ו[[טלוויזיה]] [[אמריקאי]], נודע בזכות תפקידי "הגבר הרומנטי" המוביל ב[[שנות ה-60 של המאה ה-20|שנות ה-60]] ו[[שנות ה-70 של המאה ה-20|ה-70]] של [[המאה ה-20]]. 

הדסון זכה בתארים רבים כמו כוכב השנה וגבר השנה על ידי [[כתב עת|כתבי עת]] שעוסקים בקולנוע והיה ללא ספק אחד השחקנים הפופולאריים הידועים בזמנו לאורך כארבעה עשורים. הדסון היה אחד מה[[ידוען|ידוענים]] הראשונים ב[[הוליווד]] שנפטרו מ[[איידס]]{{הערה|1=[http://www.tcmdb.com/participant.jsp?participantId=90260%7c133734& הביוגרפיה של רוק הדסון] באתר [[Turner Classic Movies]].}}.

==ביוגרפיה==
=== תקופת ילדותו ונעוריו===
הדסון נולד כרוי הרולד שירר ג'וניור ב[[ווינטקה]], [[אילינוי]]. בנם של קטרין ווד, מרכזנית טלפון, ורוי הרולד שירר סניור, מכונאי רכב, שנטש את משפחתו בתקופת [[השפל הגדול]]. אימו נישאה בשנית, ואביו החורג וולאס "וואלי" פיצג'רלד אימץ אותו, ושם משפחתו שונה לפיצג'רלד. הדסון למד בתיכון ניו טרייר ושנים אלו לא היו "מזהירות". הוא שר במועדון השירה של בית הספר והיה ידוע כנער ביישן שעסק בשליחויות, חלוקת עיתונים ונשיאת מטות גולף. בסיום לימודי התיכון הוא שרת ב[[פיליפינים]] כ[[מכונאי מטוסים]] ב[[הצי של ארצות הברית|צי של ארצות הברית]] ב[[מלחמת העולם השנייה]]. בשנת [[1946]] הדסון עבר ל[[לוס אנג'לס]] על מנת לפתח קריירת משחק. הוא למד דרמה ב[[אוניברסיטת דרום קליפורניה]], אך נזרק בגלל ציונים נמוכים. הדסון עבד כנהג משאית בציפיה לפריצת דרך בקריירה הקולנועית שלו. פגישה עם מאתר כישרונות (סקאוטר) מהוליווד בשם [[הנרי וילסון]] ב-[[1948]] הניעה את תחילת הקריירה הקולנועית שלו.

===תחילת הקריירה===
הופעתו הראשונה של הדסון הייתה ב-[[1948 בקולנוע|1948]] בתפקיד קטן בסרטם של [[האחים וורנר]] "Fighter Squadron". הדסון נזקק ללא פחות מ-38 טייקים כדי להגיש את השורה היחידה שלו בסרט.

הוא התאמן ב[[משחק]], [[שירה]], [[ריקוד]], [[סיוף]] וב[[רכיבה]] והחל להתפרסם בכתבי עת שעסקו בקולנוע. בשנת [[1954 בקולנוע|1954]] שיחק הדסון, לצדה של הכוכבת [[ג'יין ויימן]], בתפקיד הנער הרע בסרטו של [[דאגלס סירק]] "[[השיגעון הנפלא]]" (''Magnificent Obsession''). הסרט זכה לתשומת לב תקשורתית רבה והפך את הדסון לשחקן מפורסם. באחת הכתבות אף תואר הדסון כשחקן הפופולרי של השנה.

הפופולריות של הדסון הלכה וגברה עם צאתו בשנת [[1956 בקולנוע|1956]] של "[[ענק (סרט)|ענק]]", סרטו של [[ג'ורג' סטיבנס]] על פי ספרה של [[עדנה פרבר]]. בסרט שיחק הדסון לצידם של הכוכבים [[אליזבת טיילור]] ו[[ג'יימס דין]]. הופעתם המרשימה של הדסון ודין בסרט זיכתה את שניהם במועמדות ל[[פרס אוסקר לשחקן הטוב ביותר]].

בעקבות הופעתו בסרט "Something of Value" של [[ריצ'רד ברוק]] שיצא בשנת [[1957 בקולנוע|1957]] וההופעה בסרט "[[הקץ לנשק (סרט)|הקץ לנשק]]" של [[צ'ארלס וידור]] על פי ספרו של [[ארנסט המינגוויי]], נודע הדסון בשנות הששים כשחקן של [[קומדיה רומנטית|קומדיות רומנטיות]]. הוא כיכב בתפקיד קומי לצידה של [[דוריס דיי]] בסרט "[[דו-שיח בחדר המיטות]]" (''Pillow Talk'') הראשון מתוך שלושה סרטים דומים מאוד ורווחיים מאוד לצידה של הכוכבת. בין סרטיו הבולטים בשנים הבאות היו "[[בא ספטמבר]]", "[[אל תשלחו לי פרחים]]", "[[הספורט האהוב על הגבר]]", "[[שליחות בבורניאו]]" (''The Spiral Road'', נכתב בידי ז'אן דה הרטוג) ו-"[[גירושין נוסח אמריקה]]" (''Strange Bedfellows''). הוא עבד על המותחן הבדיוני "[[שניות (הסרט)|שניות]]" [[1966]]. הסרט נכשל בקופות, אך מאוחר יותר הפך לסרט פולחן, הופעתו בסרט נחשבת כאחת הטובות שלו.

===קריירה מאוחרת===
הפופולריות שלו בקולנוע דעכה בסוף שנות הששים, אך במקביל הוא החל להופיע בטלוויזיה בהצלחה יחסית. הצלחתו הגדולה ביותר הייתה בסדרת הטלוויזיה "מקמילאן ואשתו" לצידה של [[סוזאן סיינט ג'יימס]] בשנים [[1971]]-[[1977]]. הוא שיחק בסדרה קצין משטרה בכיר בשם סטיוארט "מק" מקמילאן, בעוד סיינט ג'יימס משחקת את סאלי אשתו.

בעקבות [[עישון]] כבד ו[[אלכוהוליזם|שתיית אלכוהול]] מרובה במשך שנים רבות, מצבו הבריאותי הידרדר וב[[נובמבר]] [[1981]] הוא עבר ניתוח חירום של חמישה מעקפים בלב. תוכניתו החדשה בטלוויזיה ''The Devlin Connection'' התעכבה ולבסוף בוטלה לאחר שעלתה לשידור ב[[דצמבר]] [[1982]].

הדסון החלים מהניתוח, אך המשיך לעשן. הוא נראה חולה בסרט "השגריר" בשנת [[1983]] לצידו של [[רוברט מיצ'ם]]. בין שני הכוכבים שררה איבה ומיצ'ם עצמו סבל מבעיית שתייה חמורה. שנתיים מאוחר יותר בריאותו של הדסון הידרדרה ושמועות שונות החלו צצות.

מ-[[1984]] ועד [[1985]] הוא השתתף בסדרה המצליחה של חברת ([[ABC]]) "[[שושלת (סדרת טלוויזיה)|שושלת]]" בתפקיד דניאל ריס. הוא שיחק כמאהבה של קריסטל קרינגטון תפקיד שגולם על ידי [[לינדה אוונס]], ובתור אביה הביולוגי של סמי ג'ו קרינגטון, תפקיד אותו גילמה [[הת'ר לוקליר]]. במהלך הצילומים לסדרה הוא סבל מבעיית זיכרון וכן קושי בדיבור. מצבו הבריאותי ותפקודו הכללי הלכו והתדרדרו.

===חייו הפרטיים===
[[קובץ:Reagans with Rock Hudson.jpg|שמאל|ממוזער|200px|רוק הדסון ביחד עם [[רונלד רייגן|רונלד]] ו[[ננסי רייגן]] בארוחת ערב ב[[הבית הלבן|בית הלבן]] ב-1984]]
בזמן שהקריירה שלו פרחה, הוא התאמץ להסתיר את חייו הפרטיים מכותרות העיתונים. בשנת [[1955]] הוא התחתן עם [[פיליס גייטס]], מזכירה בסוכנות שלו בתום צילומי הסרט [[ענק (סרט)|ענק]], לאחר מספר מאהבים גברים. החדשות הגיעו במהרה לעיתונים במטרה להדוף את גל השמועות על חייו. הנישואים הגיעו לסיומם שלוש שנים מאוחר יותר בשנת [[1958]] לאחר שגייטס ביקשה להתגרש עקב התאכזרות מנטלית כהגדרתה. גייטס זכתה במזונות של 250 דולר לשבוע למשך עשר שנים.

בספרה האוטוביוגרפי "בעלי, רוק הדסון", שהתפרסם בשנת [[1987]] ונכתב ביחד עם [[בוב תומס]], גייטס התעקשה שהיא יצאה עם הדסון מספר חודשים וחייתה אתו חודשיים לפני שהוא הציע לה נישואים. היא הכחישה [[נישואי תועלת]] במטרה למנוע את החשיפה הגדולה על נטייתו המינית. למרות זאת לאחר מותה בינואר [[2006]] מסרטן ריאות התפרסם שהיא בעצם [[לסבית]] שהתחתנה עם הדסון נישואי תועלת בגלל כספו וידעה מההתחלה שהוא [[הומוסקסואל]]. היא מעולם לא התחתנה שוב.

לפי ספרו האוטוביוגרפי של הדסון שנכתב על ידי [[שרה דייווידסון]] "רוק הדסון: הסיפור שלו" ויצא לאור בשנת [[1986]], רוק היה חבר טוב של הסופר האמריקאי [[ארמיסטד מופין]]. היו לו מספר מאהבים: ג'ק קוטס (נולד ב-1944), העיתונאי ההוליוודי טום קלרק (1933-1995) שמאוחר יותר פרסם את זכרונותיו בספר "רוק הדסון: החבר שלי", ומרק כריסטיאן, שזכה מאוחר יותר בתביעה כנגד הסוכנות של הדסון.

בספר ''The Thin Thirty'' שנון רגלנד מתארת את מעורבותו של הדסון בשערוריית מין ב-[[1962]] ב[[אוניברסיטת קנטקי]] עם שחקנים מקבוצת ה[[פוטבול]]. [[ג'ים ברנט]] תיווך בזנות של שחקנים מקבוצת הפוטבול כשמנגד הדסון היה אחד הלקוחות שלו.

אגדה אורבנית נפוצה בשנות השבעים שהדסון התחתן עם [[ג'ים נייבורס]]. נייבורס מעולם לא התחתן ושמועות החלו צצות על נטייתו המינית ובאותה תקופה הדסון היה בארון. בנוסף לכך הם היו מיודדים. האגדה החלה על ידי חבורה של הומוסקסואלים בגיל העמידה מ"[[הנטינגטון ביץ']]". בעקבות השמועה הדסון ונייבורס לא דיברו יותר אחד עם השני.

===שנים מאוחרות יותר===
ב[[יולי]] [[1985]] הדסון התארח בתוכניתה החדשה של ידידתו הוותיקה [[דוריס דיי]] בטלוויזיה בכבלים "החברים הטובים של דוריס דיי". גופו הכחוש ודיבורו המבולבל הכו בתדהמה את הצופים, והידיעה הגיעה לכל מהדורות החדשות ברחבי המדינה באותו הערב וגם בשבועות שלאחר מכן.

הדסון אובחן כחולה [[HIV]] ב-[[5 ביוני]] [[1984]], כשסימני המחלה החלו להיראות אנשי יחסי הציבור שלו לא יכלו עוד להתעלם ודיווחו שהוא חולה בסרטן כבד. ב-[[25 ביולי]] [[1985]] העיתונות פרסמה ב[[פריז]] שם טופל שהוא גוסס מ[[איידס]]. ההשערה הייתה שהוא לקה במחלה כתוצאה מעירוי דם נגוע במהלך עירויי הדם הרבים שקיבל בעת ניתוח המעקפים. הדסון טס בחזרה ללוס אנג'לס ב-[[31 ביולי]], ואושפז בבית החולים כחודש ימים. לאחר שרופאיו הודיעו לו שימיו ספורים ואין סיכוי להבריא מהמחלה כי היא מתקדמת הוא חזר לביתו "הטירה" שב[[בוורלי הילס]] שם חי עד מותו ב-[[2 באוקטובר]].

לאחר הלוויה שלו, שותפו לחיים מרק כריסטיאן הגיש תביעה נגד הסוכנות של הדסון בגלל "יצירה מכוונת של מתח נפשי". כריסטיאן ניבדק ונימצא שלילי ל-HIV. למרות שהדסון ידע על מחלתו הוא קיים אתו יחסי מין עד פברואר 1985, שמונה חודשים לאחר שנודע לו שהוא חלה באיידס. שרה דייווידסון דיווחה שמרק כריסטיאן גר בבית האורחים ואילו טום קלרק שהיה שותפו לחיים מספר שנים קודם לכן גר בבית. 

הדסון היה הנושא להצגה "רוק" שנכתבה על ידי [[טים פונטיין]], היא הועלתה על הבמה ב[[לונדון]] בשנת [[2008]].

==פילמוגרפיה==
<div style="direction: ltr;">
{{שני טורים|
*[[Fighter Squadron]] (1948)
*[[Undertow (סרט)|Undertow]] (1949)
*[[One Way Street]] (1950)
*[[I Was a Shoplifter]] (1950)
*[[Peggy]] (1950)
*[[Winchester '73]] (1950)
*[[The Desert Hawk]] (1950)
*[[Shakedown]] (1950)
*[[Tomahawk]] (1951)
*[[Air Cadet]] (1951)
*[[The Fat Man]] (1951)
*[[Bright Victory]] (1951)
*[[Iron Man (סרט)|Iron Man]] (1951)
*[[הקרב על הנהר]]{{D}} (1952)
*[[Here Come the Nelsons]] (1952)
*[[Scarlet Angel]] (1952)
*[[Has Anybody Seen My Gal?]] (1952)
*[[Horizons West]] (1952)
*[[The Lawless Breed]] (1953)
*[[Seminole]] (1953)
*[[Beneath the 12-Mile Reef]] (1953)
*[[סערה בשלגים]]{{D}} (1953)
*[[Gun Fury]] (1953)
*[[The Golden Blade]] (1953)
*[[Sea Devils]] (1953)
*[[פרשי בנגל]]{{D}} (1954)
*[[השגעון הנפלא]]{{D}} (1954)
*[[Taza, Son of Cochise]] (1954)
*[[בין אהבה ואהבים]]{{D}} (1955)
*[[One Desire]] (1955) .... Clint Saunders
*[[הקפיטן הנועז]]{{D}} (1955)
*[[נכתב ברוח]]{{D}} (1956)
*[[ענק (סרט)|הענק]]{{D}} (1956)
*[[זה קרה רק אתמול]] מוכר גם כ"אל נא תאמר לי שלום"{{כ}}{{D}} (1956)
*[[הקץ לנשק (סרט)|הקץ לנשק]]{{D}} (1957)
*[[Something of Value]] (1957)
*[[Battle Hymn]] (1957)
*[[דמדומי האלים (סרט)|דמדומי האלים]]{{D}} (1958)
*[[The Tarnished Angels]] (1958)
|
*[[דו-שיח בחדר המיטות]]{{D}} (1959)
*[[This Earth Is Mine]] (1959)
*[[Lover Come Back]] (1961)
*[[בא ספטמבר]] מוכר גם כ"בבוא ספטמבר"{{כ}}{{D}} (1961)
*[[The Last Sunset]] (1961)
*[[שליחות בבורניאו]]{{D}} (1962)
*[[להקת הנשרים]] מוכר גם כ"מיבצע הנשרים"{{כ}}{{D}} (1963)
*[[אל תשלחו לי פרחים]]{{D}} (1964)
*[[הספורט האהוב על הגבר]]{{D}} (1964)
*{{מימין לשמאל|[[בסיס X – סודי ביותר]]}}{{D}} (1965)
*[[טובה מיוחדת במינה]]{{D}} (1965)
*[[גירושין נוסח אמריקה]]{{D}} (1965)
*[[Seconds]] (1966)
*[[Tobruk]] (1967)
*[[תחנת זברה אינה עונה]]{{D}} (1968)
*[[The Undefeated]] (1969)
*[[Ruba al prossimo tuo]] (1969)
*[[Hornets' Nest]] (1970)
*[[לילי החמודה]]{{D}} (1970)
*[[Once Upon a Dead Man]] (1971) (TV)
*[[איזה מן גימנסיה]]{{D}} (1971)
*[[Showdown]] (1973)
*[[Embryo]] (1976)
*[[McMillan & Wife]] (1971-1977, {{כ}}29 פרקים)
*[[Avalanche]] (1978)
*[[Wheels]] (1978) TV mini-series
*[[The Martian Chronicles]] (1979) TV mini-series
*[[The Mirror Crack'd]] (1980)
*[[Superstunt II]] (1980)
*[[NBC Family Christmas]] (1981)
*[[The Star Maker]] (1981)
*[[The Devlin Connection]] (1982, {{כ}}13 פרקים)
*[[World War III]] (1982)
*[[The Vegas Strip War]] (1984)
*[[השגריר (סרט)|השגריר]]{{D}} (1984)
*[[שושלת (סדרת טלוויזיה)|שושלת]] (14 פרקים, 1984-1985){{כ}}
}}
</div>

==פרסים==
[[פרס האוסקר]]: מועמדות לתפקיד השחקן הראשי הטוב של השנה בשנת 1956 בסרט [[ענק (סרט)|ענק]].

[[פרס גלובוס הזהב]]: זכייה במסגרת הסרט האהוב העולמי ([[פרס הנרייטה]]) בתפקיד שחקן ראשי בשנת 1958

פרס גלובוס הזהב: זכייה במסגרת הסרט האהוב העולמי (פרס הנרייטה) בתפקיד שחקן ראשי בשנת 1959

פרס גלובוס הזהב: זכייה משותפת עם [[טוני קרטיס]] במסגרת הסרט האהוב העולמי (פרס הנרייטה) בתפקיד שחקן ראשי בשנת 1960

פרס גלובוס הזהב: זכייה במסגרת הסרט האהוב העולמי (פרס הנרייטה) בתפקיד שחקן ראשי בשנת 1962

הדסון קיבל כוכב ב[[שדרת הכוכבים של הוליווד]].

==קישורים חיצוניים==
{{מיזמים|ויקישיתוף=Category:Rock Hudson|שם ויקישיתוף=רוק הדסון}}
*{{imdb name|id=0001369|name=רוק הדסון}}
* [http://www.thegoldenglobes.com/welcome.html?listings/cat_henrietta_y.html רשימת הזוכים בפרס גלובוס הזהב, בקטגוריית פרס הנרייטה]
* [[אורי קליין]], [http://www.mouse.co.il/CM.articles_item,1018,209,56706,.aspx רוק הדסון: כל שהאולפנים מרשים], [[הארץ]], 12 בנובמבר 2010
* {{הארץ|אורי קליין|מה קורה כשכוכב קולנוע נהפך פתאום לסמל של מחלה קשה|1.2593433|19 במרץ 2015}}

==הערות שוליים==
{{הערות שוליים}}

{{מנחי טקסי האוסקר}}
{{מיון רגיל:הדסון, רוק}}
[[קטגוריה:שחקני קולנוע וטלוויזיה אמריקאים]]
[[קטגוריה:זוכי פרס גלובוס הזהב - שחקנים]]
[[קטגוריה:שחקנים להט"בים]]
[[קטגוריה:להט"בים אמריקאים]]
[[קטגוריה:קצינים וחוגרים בצי ארצות הברית]]
[[קטגוריה:מנחי האוסקר]]
[[קטגוריה:אישים שהונצחו בשדרת הכוכבים של הוליווד: קולנוע]]
