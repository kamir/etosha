{{להשלים|כל הערך=כן}}
[[קובץ:Philips Lenardo BW 1.jpg|ממוזער|250px|מקלט טלוויזיה ישן]]
[[File:הטלוויזיה הראשונה, מוצג מתוך מוזיאון לתקשורת, ביה"ס סמי עופר לתקשורת, הבינתחומי הרצליה.jpg|thumb|הטלוויזיה הראשונה]]
'''טלוויזיה''' היא [[טכנולוגיה]] ל[[שידור]] ו[[קליטה]] של [[צילום|תמונות]] ו[[צליל]]ים, המבוססת על [[משדר]] טלוויזיה המשדר [[אות (תקשורת)|אות]]ות רדיו ([[RF]]) הנושאים מידע חזותי וקולי, ועל [[מקלט]] טלוויזיה הקולט את האותות, מפענחם ומציגם בפני הצופה.

השם "טלוויזיה" הוא צירוף המילה ה[[יוונית]] &Tau;&eta;&lambda;&epsilon; = רחוק והמילה ה[[לטינית]] Vision = ראייה, וביחד "לראות למרחוק". ביכולותיה אלה, ובאפשרה לשתף ציבור צופים רחב ב[[מדינה|מדינות]] המודרניות בסרטים, במאורעות בזמן התרחשותם, ובתוכניות שונות, שימשה הטלוויזיה גורם מרכזי במהפכה ה[[תרבות]]ית העולמית ב[[המאה העשרים|מאה העשרים]] ובמיוחד בתרבות [[מדינות המערב]]. הטלוויזיה משמשת גם ככלי [[פוליטיקה|פוליטי]], ולדוגמה, השפיעה רבות על החדרת השפה ה[[אנגלית]] והתרבות ה[[אמריקה|אמריקאית]] אל שאר ה[[עולם]], ונחשבת גם כמבשרת ה[[גלובליזציה]].

בלשון העם מכונה גם [[#מקלט הטלוויזיה|מקלט הטלוויזיה]] כשלעצמו טלוויזיה.

{{תקציר פורטל|טלוויזיה}}

== היסטוריה ==
[[קובץ:RCA Indian Head test pattern.JPG|שמאל|ממוזער|250px|"ראש אינדיאני", [[תבנית בדיקה|תבנית הבדיקה]] הראשונה לכיול ציוד טלוויזיה, אותו הציגה [[RCA]] ב-1939]]

[[קובץ:1950's television.jpg|ממוזער|שמאל|250px|מכשיר טלוויזיה מ[[שנות ה-50 של המאה ה-20|שנות החמישים]]]]
{{להשלים|פסקה=כן}}
ב-[[1884]] הציע [[פבליק גוטליב ניפקו]] את [[גלגל ניפקו]], מודל לטלוויזיה המבוססת על רעיון ה[[דיסקה]] המסתובבת (spinning disk) אך מודל זה הפך לישים [[טכנולוגיה|טכנולוגית]] רק ב-[[1907]]. בין [[1907]] ל-[[1910]] בנו [[בוריס רוזינג]] ו[[ולדימיר קוסמה זבוריקין]] את המודל הראשון של טלוויזיה [[אלקטרומכניקה|אלקטרומכנית]]. זבוריקין הגה את הרעיון להשתמש ב[[שפופרת קרן קתודית (התקן תצוגה)|שפופרת קרן קתודית]] והוא המציא את מצלמת ה[[טלוויזיה]] הראשונה והכבלים, בעוד רוזינג המציא את צורתה של הטלוויזיה, ולכן נזקפת ההמצאה בעיקר לזכותו של זבוריקין.

הטלוויזיה ה[[אנלוגי]]ת הראשונה הוצגה ב[[לונדון]] ב-[[1924]] על ידי [[ג'ון לוגי ביירד]], ו[[תוכנית טלוויזיה|תוכנית הטלוויזיה]] הראשונה שהוצגה באמצעותו הייתה [[סרט אנימציה]] של [[פליקס החתול]] ב-[[30 באוקטובר]] [[1925]]. הטכנולוגיה של ביירד אומצה על ידי ה-[[BBC]] ונשארה בשימוש עד שהוחלפה ב-[[1937]] בטכנולוגיה [[אלקטרוניקה|אלקטרונית]] לחלוטין.

הטלוויזיה האלקטרונית הראשונה הוצגה על ידי [[פילו טיילור פארנסוות']] ב-[[1927]].

[[שידור]] הטלוויזיה הראשון לטווח רחוק התרחש ב-[[7 באפריל]] [[1927]] בין [[וושינגטון די. סי.|וושינגטון]] ל[[ניו יורק]].

ב-[[1930]] גייס מנכ"ל [[RCA]], [[דייוויד סארנוף]], את ולדימיר זבורקין, שהיה עד אז עובד [[וסטינגהאוז|ווסטינגהאוז]] על מנת להוביל את פיתוח תחום הטלוויזיה של RCA. לזוורקין היו מספר פיתוחים בנושא כבר מ-[[1923]] (המכשיר שלו נקרא "איקונוגרף"). עם זאת, פרנסוורת', שהציג פתרון לטלוויזיה אלקטרונית ב-[[1928]], קיבל מסארנוף ב-[[1931]] הצעה למכור את הפטנט שלו ל-RCA תמורת 100,000 דולר, ולהפוך לעובד RCA. הוא סירב ומאוחר יותר הצטרף לחברת [[פילקו]]{{הערה|1=[http://books.google.com/books?id=gZcwhVyiMqsC&pg=PA366&dq=Dieckmann+Hell+image-dissector-tube+aperture+Farnsworth&lr=&as_brr=3&ei=RhhzSqGaM4PIlQTG5Jli#v=onepage&q=Dieckmann%20Hell%20image-dissector-tube%20aperture%20Farnsworth&f=false Television: an international history of the formative years מאת R. W. Burns,Science Museum (Great Britain)‏ עמוד 366]}}. סארנוף הגיש תובענה למשרד האמריקאי לרישום פטנטים בטענה שיש לזקוף את הפטנט לטלוויזיה לזכותו של זוורקין מ-RCA, שקדם לפרנסוורת' בפיתוח (אף שלא ביצע הדגמה מוצלחת שלו לפני שפרנסוורת' עשה כן). הדיונים נמשכו עד [[1934]] ובסופם זכה פרנסוורת' להכרה בפטנט שלו, ערעורים הפכו את ההחלטה על פיה עוד מספר פעמים עד שנקבעה החלטה סופית שחייבה את סארנוף לשלם לפרנסוורת' תמלוגים על המצאתו{{הערה|1=עוד על הפרשה ראו [[ירון טן ברינק]], [http://cs.haifa.ac.il/~nimrod/Compression/Papers/Farnsworth-TV.pdf "זה סטארט אפ"]}}.

ב{{ה|תערוכה העולמית של ניו יורק (1939)}} הציגה RCA לראשונה לציבור טלוויזיה אלקטרונית (מקלט ושידור), בו שודרה [[תבנית בדיקה|תבנית הבדיקה]] "ראש אינדיאני", כמו כן שידרה NBC את טקס הפתיחה של התערוכה ל-200 מקלטי RCA באזור ניו יורק. ב[[מלחמת העולם השנייה]] הוסב תחום הטלוויזיה לפיתוח [[מכ"ם]], אולם מיד עם תום המלחמה החלה RCA למכור מכשירי טלוויזיה לשוק הביתי. 

[[גרמניה הנאצית]] הייתה חלוצה בשימוש רחב היקף בשידורי טלוויזיה (תחנת הטלוויזיה הממשלתית הייתה למעשה תחנת הטלוויזיה הראשונה בעולם ששידרה על בסיס קבוע עם לוח שידורים מתוכנן מראש) ועודדה מפעלים לייצר מכשירי טלוויזיה במחיר שווה לכל נפש. מספר חברות ייצרו את המקלט Volkfernseher, ששווק במחיר 650 [[רייכסמרק]]. שידורי הטלוויזיה שודרו לכל גרמניה, אך מכשירים פרטיים היו בעיקר ב[[ברלין]], בשאר המדינה ובארצות הכבושות הוקמו אולמות לצפייה בשידורי הטלוויזיה. בספטמבר [[1942]] הוקם משדר של הטלוויזיה הגרמנית בראש [[מגדל אייפל]]{{הערה|1=[http://www.satil.com/history_pages/history_prewartv_germany.htm טלוויזיה בגרמניה הנאצית]}}.

ב-[[1945]] הציגה [[CBS]] [[טלוויזיה צבעונית]] לאישור ה-[[FCC]]. שיטת השידור של CBS לא נקלטה במכשירי RCA ולו הייתה מתקבלת, הייתה מחייבת את הצרכנים להיפטר ממכשירי הטלוויזיה של RCA שברשותם ולרכוש אחרים. סארנוף פעל בשתי חזיתות, מחד הוא ניסה לבלום החלטה לטובת CBS ב-FCC ומאידך האיץ במהנדסיו לפתח שיטת טלוויזיה צבעונית אלקטרונית עדיפה. למרות שב-[[1950]] (לאחר שסארנוף הצליח לעכב את ההחלטה מספיק) אישרה ה-FCC את הטלוויזיה של CBS, בידי RCA היה כבר פתרון מתחרה עדיף (שהיה הבסיס לתקן [[NTSC]]). 

ב-[[1963]] פיתח מהנדס חברת [[טלפונקן]], ולטר ברוש (Walter Bruch), את שיטת שידור הטלוויזיה [[PAL]], הנפוצה ברוב מדינות העולם.

== עקרון הפעולה ==

=== יצירת התמונה ===
[[קובץ:Interlace zoom.gif|שמאל|ממוזער|250px|יצירת תמונה על ידי שזירה]]
יכולת ה[[מוח]] להבחין בשינויים קטנים בין תמונות המתחלפות במהירות היא מוגבלת, ולמעשה תאי הראייה ב[[עין]] ממשיכים ולהעביר למוח תמונה מסוימת זמן מה לאחר שהתמונה השתנתה. לכן, אדם הצופה ברצף של תמונות נייחות יתפוס אותם כתמונה נעה, בדומה למתרחש בסרט [[קולנוע]]. אשליה זו מקושרת לתופעת ההתמשכות של ה[[זיכרון חושי|זיכרון החושי]]. אשליית התנועה מתחילה בדרך כלל בקצב החלפת תמונות של 16-18 פעמים בשנייה. בשיטות השידור השונות משתמשים בקצב החלפת תמונות גבוה יותר מיכולתה של העין, על מנת להבטיח שידור איכותי.

כל תמונה מורכבת מפרטים רבים הנבדלים זה מזה בצורתם, בצבעם ובמידת בהירותם. על מנת שניתן יהיה להעביר את המידע שבתמונה ולשדרו, מבטאים את פרטי התמונה באמצעות [[אות (תקשורת)|אות]]ות חשמליים. על מנת לעשות זאת באופן שיטתי ורציף, מחלקים את שטח התמונה לאזורים קטנים והופכים את המידע שבכל אזור לאות חשמלי שעוצמתו מבטאת את נתוני אותו אזור.

ככל שמחלקים את התמונה לאזורים קטנים יותר כן ניתן לדייק יותר בהמרת כל פרטיה אל האותות החשמליים המייצגים אותה. לדוגמה, אם שני פרטים סמוכים בתמונה השונים בבהירותם ייכללו באותו אזור, הם יבוטאו באמצעות אות חשמלי משותף לשניהם, ולא ניתן יהיה לבטא את הייחוד שבכל אחד מהם. לעומת זאת אם השטח הכולל אותם יחולק לשני אזורים, כל אחד מהפרטים יוצג באמצעות אות חשמלי נפרד המבטא את הייחוד שבו. למעשה, אין צורך בחלוקה לאזורים רבים מאוד, שכן גם כאן האיכות מוגבלת על ידי כושר ההפרדה של העין האנושית.

בשידורי טלוויזיה אנלוגיים חלוקת התמונה לאזורים מתבצעת באופן של חלוקת המידה האנכית של התמונה לכמה מאות קווים אשר כל אחד מהם נסרק ברצף אחד לכל אורכו, על ידי [[מצלמה|מצלמת]] הטלוויזיה. מכל קו כזה מפיקה מצלמת הטלוויזיה אות חשמלי משתנה אשר השינויים בעוצמתו מבטאים את שינויי הבהירות לאורך קו התמונה המצולמת המיוצג באמצעותו. רצף של כמה מאות קווים כאלה מייצגים את התמונה כולה, ומצלמת הטלוויזיה חוזרת על פעולת הסריקה הזו כ-24 פעמים בכל שנייה.

כאשר מסתפקים בשידור התמונה בשחור-לבן, יש להמיר לאות חשמלי רק את מידת הבהירות הכללית של כל אזור. בשידור בצבע, יש להמיר בנפרד את הבהירות היחסית של כל אחד משלושת [[צבע יסוד|צבעי היסוד]] ([[אדום]], [[ירוק]], [[כחול]]) לשלושה אותות חשמליים נפרדים.

איכות התמונה נקבעת על ידי שלושה גורמים:
# בהירות - זוהי עוצמת ההארה הממוצעת של התמונה
# ניגודיות (קונטרסט) - זהו היחס בין הבהירות המרבית לבהירות המזערית של רכיבי התמונה
# [[רזולוציה]] - זהו מספר הרכיבים המרכיבים את התמונה על המסך

מידת האבחנה של תמונה בכיוון האנכי היא המספר המרבי של רכיבי התמונה, בהם ניתן להבחין לאורך קו אנכי של המסך. מידת האבחנה של התמונה בכיוון האופקי, היא המספר המרבי של רכיבי התמונה בהם ניתן להבחין לאורך קו אופקי של המסך.

=== שיטות שידור ===
בתחנת השידור מצלמת הטלוויזיה מצלמת את התוכנית, ומפיקה אות חשמלי היחסי לעוצמת התאורה של כל אחד מאזורי התמונה. רשם ה[[קול]] מקליט את הקולות. אותות התמונה והקול מועברים אל חדר הבקרה וניתוב התמונה . המשדר מבצע אפנון של אות הטלוויזיה.

מכוון שתדר [[זרם חילופין|זרם החילופין]] ברשת החשמל בישראל (ובאירופה) הוא 50 [[הרץ]], שידורי הטלוויזיה בשיטה האנלוגית משתמשים ב-25 מסגרות בשנייה. שיטת שידור זו נקראת [[PAL]]. כדי למנוע ריצוד הגורם להתעייפות מהירה של העין, מעבירים כל תמונה לשני שדות ומשדרים 50 שדות בשנייה, דבר המבטיח צפיה נוחה וחלקה יותר ללא ריצוד. שיטת השידור האנלוגית ב[[ארצות הברית]] משדרת 60 שדות בשנייה שהם למעשה 30 מסגרות בשנייה, משום שתדר זרם החשמל שם הוא 60 הרץ. שיטת שידור זו נקראת [[NTSC]].
בנוסף, קיימת שיטת שידור נוספת הנקראת [[SECAM]].

אחד מהמרכיבים של שיטות השידור האנלוגיות הוא ה[[אפנון]]. זהו תהליך בו מרכיבים את אות הטלוויזיה על גבי של [[גל נושא]] בעל תדירות המיוחדת לערוץ המשדר. תדר הגל הנושא גבוהה בהרבה מקצב השינוי המרבי של אות הטלוויזיה הבסיסי, והוא מאפשר שידור לטווחים ארוכים ואבחנה בין ערוצי שידור שונים המשדרים בו זמנית.

שידורי הטלוויזיה מועברים באמצעות [[ערוץ תקשורת|ערוצי תקשורת]] שונים, המוצגים כאן לפי סדר התפתחותם:
# [[תחנת ממסר|שידורי טלוויזיה בתחנות ממסר]]: השידורים מועברים מתחנת השידור ומתחנות הממסר ב[[אוויר]], באמצעות אותות [[רדיו]], ו[[אנטנה]] ביתית קולטת את השידורים.
# [[טלוויזיה בכבלים]]: שידורי הטלוויזיה מועברים באמצעות כבלים, בדרך כלל תת-קרקעיים.
# [[לוויין תקשורת|שידורי טלוויזיה בלוויין]]: שידורי הטלוויזיה מועברים ממרכז השידור אל לווין בחלל וצלחת קליטת לווין קולטת את שידוריה.
# [[אינטרנט]]
[[קובץ:Sony FD Triniton KV-BZ213N50.jpg|שמאל|ממוזער|250px|מקלט טלוויזיה]]
אם בתחילת דרכה, הטלוויזיה שודרה בשיטות שידור אנלוגיות, הרי שכיום יש נטייה לעבור לשיטות שידור דיגיטליות (כגון [[DTT]] ו-[[DVB]] על צורותיו). בעקבות תפוצת השידור הדיגיטלי מדינות וגופי שידור רבים מבצעים תהליכים של הפסקת השידור בשיטות האנלוגיות. כמו כן, יחד עם השידור הדיגיטלי חלו גם שיפורים באיכות האות המשודר, וכיום נפוץ השימוש באותות באיכות [[HDTV]], ונבחן השימוש באיכות [[Ultra HDTV]].

=== מקלט הטלוויזיה ===
רוב הטלוויזיות כוללות גם רכיבים המכשיר [[קליטה|לקליטת]] ה[[שידור]] וגם להצגתו ומכן השם '''מקלט הטלוויזיה''' ([[מקלט]] - [[כלי|מכשיר]] הקולט [[אות (תקשורת)|אות]]ות [[רדיו]] הנושאים מידע ומפענחם). עם זאת, עקב רצונן של חברות ההפצה של השידורים לגבות מנוי חודשי, הן משכירות מכשיר נוסף שנקרא '''ממיר''' ובו מבוצעת פתיחה של השידור שהן הצפינו.   
[[File:Siano Meron DTT receiver for DVB-T and ISDB-T Terrestrial TV transmission.jpg|thumb|ממיר נייד]]

מקלט הטלוויזיה עבר התפתחויות ושינויים במשך השנים. המקלט המודרני מורכב מהחלקים הבאים:
# בורר ערוצים (מכוון או טיונר) או ממיר (אנלוגי או דיגיטלי)
# מנורת מסך, או [[שפופרת קרן קתודית (התקן תצוגה)|שפופרת קרן קתודית]]-CRT, או מסך גבישי [[LCD]], או מסך בעל [[תצוגת פלזמה]] או מסך חומר אורגני ([[OLED]]).
# [[רמקול]].
# מעגלים [[אלקטרוניקה|אלקטרוניים]].

===כיום===
המהפכה הדיגיטלית בשידורי הטלוויזיה הביאה לכך שכל השרשרת מהצילום, אל האכסון, ההפצה ועד לצפיה מבוצעים באופן [[דיגיטלי|דיגיטלי.]] השידור ה[[רדיו#תחומי תדרים בשידורי רדיו|קרקעי]], ה[[לווין תקשורת#שימושי לווייני תקשורת|לווייני]], ההפצה בכבלים או באינטרנט מבוצעות בתקנים דיגיטליים שונים ומפוענחת על ידי הממיר.   מסכי ה-[[CRT]] האנלוגיים הוחלפו במסכי [[LCD]], ו[[מסך פלסמה|פלזמה]] דיגיטליים ושטוחים. למסכים אלה ממשקים כמו [[HDMI]] שמתאימים להצגת מדיה דיגיטלית, תכנים מהמחשב וגם תצוגה של תמונה באבחנה גבוהה ([[HDTV]]).  במקביל, נכנסים לסלון מחשבים וקופסאות הצגת מדיה כמו [[HTPC]] כמוצרים משלימים והטלוויזיה הופכת למרכז [[בידור]]י שכמובן גם מריץ [[משחק מחשב|משחקי מחשב]].   כחלק ממהפכת [[התכנסות מדיה|התכנסות המדיה]] ניתן לצפות בשידורי הטלוויזיה גם בטלפונים חכמים ואילו טלוויזיות חכמות מציגות תכנים מהאינטרנט.

==תכנים==
{{להשלים|פסקה=כן}}

===השפעה תרבותית===
{{להשלים|פסקה=כן}}

האקדמיה האמריקאית לרפואת ילדים ממליצה להגביל את צפיית הילדים בטלוויזיה לפחות משעתיים ביום. מחקר שבדק את ההשפעה ארוכת הטווח של צפייה בטלוויזיה בגיל צעיר, מצא מתאם הפוך בין כמות הצפייה בטלוויזיה בגיל שנתיים, להצלחה בחשבון, מקובלות חברתית בכיתה, פעילות גופנית ומשקל גוף נכון, בגיל 10{{הערה|[http://www.nouvelles.umontreal.ca/udem-news/news/20100503-toddlers-tv-early-exposure-has-negative-and-long-term-impact.html Toddlers & TV: early exposure has negative and long-term impact, may 3, 2010], Université de Montréal}}.

=== השפעת הטלוויזיה על הבחירות ===
תקופה מסוימת לפני יום הבחירות, מתקיימת מערכת בחירות ('מרוץ'). במערכת הבחירות מתקיימת פעילות פוליטית נמרצת שמטרתה השגת יתרון יחסי בתוצאות הבחירות, ועיקרה מאבק פרסומי בסיוע של תשדירי בחירות בטלוויזיה וברדיו כאמצעי שליטה רחב ואינטנסיבי על עיצוב דעת הקהל.
המונח 'מרוץ' אינו שרירותי, ולרוב מקבלת מערכת הבחירות מאפיינים של התמודדות מאסיבית קצרת-טווח, בה מנוצלים רוב משאבי המתמודדים, כלכליים ופוליטיים, מלווה בהתעוררות המודעות הציבורית למתרחש בפוליטיקה של המדינה בתקופת הזמן הסמוכה לה. 
בשנים האחרונות אנו עדים לשימוש מוגבר בטלוויזיה ובתקשורת לוויינית על ידי פוליטיקאים במסע הבחירות שלהם.  השימוש ברשתות הטלוויזיה נועד ליצור הזדהות של קהל הבוחרים עם מסריו של המועמד ועל ידי כך רתימתם למערכת הבחירות.

אפקט "מרוץ הסוסים" הסגנון והמהות של מסע הבחירות, אשר השתנו כאמור באופן דרמטי בחלק האחרון של המאה העשרים, הפכו את "מרוץ הסוסים" ואת אישיותו של המועמד לשני ההיבטים שערכם החדשותי היה הגבוה ביותר בסיקור מסעי בחירות פוליטיים. כאמור, הבוחר מהמר על הסוס הפוליטי הנראה כבעל הסיכוי הטוב ביותר לנצח ביום ההצבעה בקלפי. 
להתעצמותה של תופעת "מרוץ הסוסים" יש שתי תוצאות מיידיות, המאפיינות את עידן "הפוליטיקה החדשה" ו"התקשורת החדשה" תוצאות אלה מכונות " אפקט האנדרדוג" - "אפקט המפסידן" , ( the underdog effect ) ו"אפקט קרון התזמורת" - "אפקט סחיפת ההמונים"  ( the bandwagon effect ).   ההשפעות העקיפות שלהן לגבי הפוליטיקאים ויועציהם עלולות להיות מסוכנות עוד יותר מההשפעות הישירות. 
"אפקט המפסידן" מתאר מצב שבו סקרים בלתי מחמיאים עשויים לדרבן קולות שיושבים על הגדר להצביע בעד המועמד המפגר בסקרים; "אפקט קרון התזמורת" מתאר מצב שבו המצביע מושפע מבחירת הרוב כפי שהיא משתקפת במצג של הסקרים, וקובע את עמדתו על פיה. לכן נאסר בכמה מדינות לפרסם את תוצאות הסקרים במשך תקופה קצובה לפני יום הבחירות. שני האפקטים יכולים להשפיע על פעילים ומתנדבים, להעלות את המורל של המועמדים ולהגדיל גם את היקף התרומות למסע הבחירות.
לכן, בעידן "הפוליטיקה החדשה", הפוליטיקאים להוטים כל-כך אחר הסטטיסטיקות ותוצאות הסקרים במהלך מסע הבחירות שלהם.
מנקודת מבטם של כתבים ועורכים בטלוויזיה, דיווחים העוסקים ב"מרוץ הסוסים" מבוקשים עד מאוד.

טבעה המהיר של הטלוויזיה דורש מהמועמדים בעידן "התקשורת החדשה" לתמצת את נאומיהם ל"סאונד בייטס" – משפטים שיתאימו לפיסות מידע קצרות וקצובות של מהדורות החדשות.  המועמדים נדרשים לספק לתקשורת משפטים אשר מושכים את תשומת הלב, מעבירים מסר מעניין ומשקפים את מסע הבחירות שלהם.
מידת הסיקור שהמועמד יזכה בה תלויה בעמידתו בדרישות התקשורת (Davis & Owen, 1998).
התמונה המוצגת בתקשורת מעצבת את התייחסותם של המצביעים למועמדים ואת ההחלטות הפוליטיות שלהם (Kernell, 1997; Zaller, 1998)ֶ.
כיום, הטלוויזיה דורשת מפוליטיקאים רבים ל"עבור מסך", טרם יהגו את דעותיהם, ויציגו עמדתם כלפי מפלגה זו או אחרת. 
בשלושת העשורים האחרונים שינתה הטלוויזיה באופן דרמטי את פוליטיקת הבחירות 
השינוי מוצא את ביטויו בדרך שבה האינפורמציה מופצת, בדרך שבה הבחירות מתנהלות, וגם בדרך של שינוי דפוסי התגובה שלנו למתרחש בבחירות.

כאשר ניתנת לציבור המצביעים גישה ישירה למועמדים, מצמצמת הטלוויזיה בעצם את תפקיד המפלגה הפוליטית בתהליך בחירתם של מועמדי המפלגה המרכזיים. 
בתוך המגמה הכוללת של התמקדות הפוליטיקה באישיות המועמד, המתעצמת בשנים האחרונות מאיצה הטלוויזיה את המיקוד של הגוף הבוחר באישים העומדים לבחירה, הרבה יותר מאשר בסוגיות המפלגתיות הקשורות במדיניות ובמצע.
המיומנות התקשורתית שלה נדרשים הפוליטיקאים של היום מסייעת להם להיבחר, להגשים את מדיניותם, ולשרוד בשלטון. הם חייבים ללמוד כיצד לנצל את הטלוויזיה כדי לרכוש יתרון, הם צריכים ללמוד כיצד להציג את עצמם בטלוויזיה בעיקר בזמן הבחירות, הן במצבים ספונטאניים והן בכאלה המאורגנים מראש, ולשם כך עליהם לשכור אנשי יחסי ציבור בוני תדמית ומומחי שיווק, שייצרו עבורם הופעות טלוויזיוניות שבהן תדמיתם, המסר שלהם והסיטואציה, יועברו כך שיפעלו לטובתם.
הטלוויזיה שינתה גם את אופני התקשורת הפוליטית בזמן בחירות. המסרים שעליהם רובנו נשענים קצרים הרבה יותר מבעבר. נאום בחירות של שעה או שעתיים שאפיין את השיח הפוליטי של המאה ה-19 פינה את מקומו לטובת תשדיר של 30 שניות ולסאונד בייט של 10 שניות בתקשורת המשודרת. באופן גדל והולך הקהל העומד מול הפוליטיקאי אינו אלא הצופה המתבונן ושומע קטע קצרצר של הנאום בחדשות.

===צפייה בטלוויזיה ואלימות בקרב בני נוער===
מחקרים רבים מצאו כי ישנו מתאם גבוה בין צפייה בטלוויזיה לבין עלייה באלימות בקרב בני הנוער. יתר על כן, נמצא כי לא כל בני הנוער מושפעים באותה מידה מצפייה בתשדירים אלימים ויש מי שלא מושפעים בכלל. 
ההשפעות של צפייה בתכנים אלימים נמשכים לאורך זמן, באופן שווה אצל שני המינים. 
צפייה בתכנים אלימים אינה הגורם המרכזי לעלייה באלימות. ישנם עוד גורמים אחרים המסייעים להתנהגות אלימה עקב הצפייה בתכנים אלימים; רקע כלכלי קשה, מצב חברתי מסובך, דימוי עצמי נמוך, וחשיפה לאלימות במשפחה, הן פיזית והן רגשית.
{{הערה|בן דב, י'.  (1999-2000). ההיסטוריה של אמצעי התקשורת. זמנים.}}
{{הערה|גוטליב, ד'. (נובמבר 2002). אלימות ילדים ונוער/ היבטים פסיכולוגיים וחברתיים. גיליון מס' 27. רפואה ומשפט.}}
{{הערה|וייסבלאי, א'. (19 במאי 2009). הגנה על ילדים ובני-נוער מפני צפייה בשידורי טלוויזיה שאינם מתאימים לבני גילם. הכנסת, מרכז המחקר והמידע.}} 
{{הערה|טובין, ג' . (2000). אלימות שמקורה בחיקוי.}}
{{הערה|למיש, ד'. (2005). לגדול עם הטלוויזיה: המסך הקטן בחייהם של ילדים ובני-נוער. האוניברסיטה הפתוחה.תל אביב.}}
{{הערה|מבקר המדינה, דו״ח שנתי 51 ב/ 2001, עמוד 54.}}
{{הערה|עמית, ח'. (2007).היחשפות ילדים ובני נוער לתכנים אלימים בטלוויזיה ובמשחקי מחשב ווידאו – בחינת התופעה והצעת מודל להתערבות ייעוצית.אגודת היועצים החינוכיים בישראל, כרך י"ד, אלול תשס"ז.}}

==ראו גם==
* [[תוכנית טלוויזיה]]
* [[ספין-אוף]]
* [[אנטי מחיקון]]
* [[תבנית בדיקה]]
* [[טלטקסט]]

==קישורים חיצוניים==
{{מיזמים|ויקימילון=טלוויזיה|ויקישיתוף=Category:Television|שם ויקישיתוף=טלוויזיה}}
* {{אנציקלופדיה ynet|טלוויזיה, שידור וקליטה|13758|MTM3NThfMjkzOTM3MDZfMTQ4NjgzNjAw}}
* פרק בנושא [http://www.icast.co.il/PlayerWin.aspx?file=http://pod.icast.co.il/903a70dd-0a72-41d6-8a1c-a21e41f37ad8.icast.mp3&IndexID=56504&name=iCast המצאת הטלוויזיה ] ב[[פודקאסט]] "עושים היסטוריה" של [[רן לוי (סופר)|רן לוי ]]
* [http://www.no-risk.co.il/infopage.asp?page=351 איך לבחור טלוויזיה], באתר No Risk

==הערות שוליים==
{{הערות שוליים}}

[[קטגוריה:טלוויזיה|*]]
[[קטגוריה:טכנולוגיה תקשורתית]]
[[קטגוריה:מכשירי חשמל ביתיים]]
[[קטגוריה:שיטות תקשורת]]
[[קטגוריה:אלקטרוניקה בידורית]]
[[קטגוריה:בידור]]
[[קטגוריה:תגליות והמצאות בארצות הברית]]

{{ללא בוט|122}}
