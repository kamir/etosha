[[image:Amy Schumer.jpg|thumb|right|200px]]

Η '''Όρθια κωμωδία''' ή '''κωμωδία στα όρθια''' (Αγγλικά: '''''Stand-up''' comedy'') είναι ένα είδος [[κωμωδία|κωμωδίας]] στο οποίο ο καλλιτέχνης έχει άμεση επικοινωνία με το κοινό, συνήθως σε όρθια στάση και με χρήση μικροφώνου, με την απουσία ενός θεατρικού «τέταρτου τοίχου». Είναι κυρίως διαδεδομένη σε δυτικές χώρες και εκείνες που έχουν επηρεάσει. Η Ελλάδα έχει σαφή παραδείγματα τέτοιων κωμικών παραστάσεων, όπως είναι μέρος της ρουτίνας των [[Τζίμης Πανούσης|Τζίμη Πανούση]] και [[Λάκης Λαζόπουλος|Λάκη Λαζόπουλου]].

Ο κωμικός συχνά διηγείται μια γρήγορη ακολουθία [[χιούμορ|χιουμοριστικών]] ιστοριών ή σύντομων [[αστεία|αστείων]] τα οποία αποτελούν το ''μονόλογό'' του (ή αλλιώς τη ''ρουτίνα'' του). Αργότερα, είναι σύνηθες να ακολουθεί άμεση επικοινωνία με το κοινό. Μερικοί κωμικοί χρησιμοποιούν βοηθήματα, ειδικό ρουχισμό, μουσική ή «μαγικά» κόλπα για να ενισχύσουν τον ρόλο τους (όπως η «στολή» Ιερέα του Τζίμη Πανούση ως μέρος της σάτιρας για τον τότε Αρχιεπίσκοπο). 

Ενώ η όρθια κωμωδία συνήθως ευδοκιμεί σε ειδικά για το σκοπό «κλαμπ» (κυρίως στις ΗΠΑ), δεν είναι απαραίτητο να παρουσιάζεται μόνο εκεί. Για παράδειγμα ο [[Μιχάλης Κακέπης]] παρουσίαζε στοιχεία όρθιας κωμωδίας ανάμεσα στα τραγούδια του όταν έπαιζε στον [[Σταυρός του Νότου (κέντρο διασκέδασης)|Σταυρό του Νότου]] το 2009.

Παρά το όνομα, οι «όρθιοι κωμικοί» πολλές φορές κάθονται. Η έννοια είναι περισσότερο συνυφασμένη με «κωμικός απέναντι σε κοινό» παρά με το κλισέ ενός μικροφώνου και ενός όρθιου ανθρώπου.

Λόγω της φύσης αυτής της κωμωδίας είναι κοινό τέτοιοι κωμικοί να περνάνε εύκολα στον τομέα του ραδιοφώνου όπου τα σκηνικά δεν χρειάζονται (ιδιαίτερα διαδεδομένο στην Βρετανία), αλλά και ενίοτε στην τηλεόραση.

== Πηγές και εξωτερικές συνδέσεις ==
* [http://punchlinemagazine.com/blog/stand-up-comedy-around-the-world-a-glance-at-china%E2%80%99s-and-africa%E2%80%99s-scenes Punchline Magazine - Κωμωδία στα όρθια στον κόσμο - Κινέζοι και Αφρικανοί κωμικοί.]
* [http://www.soyouwanna.com/site/syws/standup/standup.html Soyouwanna.com - Οδηγίες για αρχάριους κωμικούς.]
* [http://www.wisegeek.com/what-is-stand-up-comedy.htm wisegeek.com - Τί είναι η κωμωδία στα όρθια;]
* [http://www.faqs.org/faqs/comedy-faq/standup/ faqs.org - Συχνές ερωτήσεις πάνω στην όρθια κωμωδία.] 

[[Κατηγορία:Κωμικοί| ]]
[[Κατηγορία:Χιούμορ]]
