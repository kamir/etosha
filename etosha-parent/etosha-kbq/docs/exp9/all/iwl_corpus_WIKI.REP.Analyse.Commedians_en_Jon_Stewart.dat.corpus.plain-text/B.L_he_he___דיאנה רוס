[[קובץ:Nobel Peace Prize Concert 2008 Diana Ross1.jpg|שמאל|ממוזער|250px|דיאנה רוס במופע [[פרס נובל לשלום]], [[אוסלו]], 2008]]
'''דיאנה רוס''' ([[אנגלית]]: '''Diana Ross'''; נולדה כ"דיאן ארנסטין ארל רוס" ב-[[26 במרץ]] [[1944]]) היא [[זמר]]ת, [[פזמונאי]]ת ו[[שחקן|שחקנית]] [[ארצות הברית|אמריקנית]], המזוהה עם [[מוזיקת נשמה]], [[רית'ם אנד בלוז]], [[מוזיקת פופ|פופ]], [[דיסקו]] ו[[ג'אז]]. רוס התפרסמה לראשונה כסולנית להקת ה[[סופרימס]] בתחילת [[שנות ה-60]], ולאחר מכן הצליחה בקריירת סולו כזמרת ב[[שנות ה-70]] ולאחריהן.

במהלך [[שנות ה-70]] ו[[שנות ה-80]] של [[המאה ה-20]] הפכה רוס לזמרת המצליחה ביותר ב[[ארצות הברית]], הופיעה ב[[קולנוע]], ב[[טלוויזיה]] וב[[תיאטראות ברודוויי|ברודוויי]]. במהלך הקריירה שלה זכתה רוס ב[[פרס טוני]] עבור הופעת היחיד שלה "ערב עם דיאנה רוס" מ-[[1977]], שבעה [[פרס גראמי|פרסי גראמי]] (12 מועמדויות), שמונה [[פרס המוזיקה האמריקאית|פרסי המוזיקה האמריקאית]] ו[[פרס גלובוס הזהב]] עבור הופעתה בסרט "הליידי שרה בלוז" ([[1972]]) שעסק בחיי [[בילי הולידיי]]. כן הייתה מועמדת ל[[פרס האוסקר]] כ[[פרס אוסקר לשחקנית הטובה ביותר|שחקנית הטובה ביותר]]. 

בחמשת העשורים של הקריירה שלה הוציאה רוס 67 אלבומים ומכרה למעלה מ-100 מיליון אלבומים. שמונה עשר משיריה הגיעו למקום הראשון במצעד הפזמונים האמריקני. שנים עשר כסולנית, ושישה ביחד עם "הסופרימס".

ב-[[1976]] הוכתרה רוס על ידי מגזין ה[[בילבורד]] כ"אמנית המאה". [[ספר השיאים של גינס]] הכריז כי היא האישה המצליחה ביותר במוזיקה של [[המאה ה-20]].

בשנת [[2006]] יצא לאקרנים סרט בהשראת הסיפור האמיתי של דיאנה רוס והסופרימס "[[נערות החלומות]]" (dreamgirls): בסוף שנות השישים, שלוש בחורות מוכשרות שחולמות להפוך לכוכבות פופ מקימות להקה, אך כאשר האמרגן החדש שלהן מחליט להחליף את הסולנית אפי ([[ג'ניפר הדסון]] שזכתה באוסקר על התפקיד) בדינה ([[ביונסה נואלס|ביונסה]] בתפקיד קולנועי ראשון), הן מתחילות להסתכסך דווקא כשההצלחה מאירה להן פנים.{{הערה|1=Adrahtas, Thomas (2006). A Lifetime to Get Here: Diana Ross: The American Dreamgirl. AuthorHouse. pp. 163–167. ISBN 1425971407.}}

בשנת [[2007]] זכתה רוס מ[[מרכז קנדי לאמנות הבמה]] ב[[פרס מרכז קנדי]].

בשנת [[2009]] מספר ימים לאחר מות [[מייקל ג'קסון]], התגלתה [[צוואה|צוואתו]] שבה הוא מזכיר שילדיו יהיו תחת השגחתה של אמו. במידה ואמו תלך לעולמה, רוס תהיה אחראית עליהם.{{הערה|1={{ynet||דיווח: ג'קסון מינה את דיאנה רוס לאפוטרופוס על ילדיו אם אמו תמות|3740028|1 ביולי 2009|}}}}

==קישורים חיצוניים==
{{מיזמים|ויקישיתוף=Category:Diana Ross|שם ויקישיתוף=דיאנה רוס}}
* {{imdb name|id=0005384|name=דיאנה רוס}}

==הערות שוליים==
{{הערות שוליים}}

{{מנחי טקסי האוסקר}}
{{קצרמר|מוזיקה}}

{{מיון רגיל:רוס, דיאנה}}
[[קטגוריה:זמרים אמריקאים]]
[[קטגוריה:זמרי פופ אמריקאים]]
[[קטגוריה:שחקני קולנוע וטלוויזיה אמריקאים]]
[[קטגוריה:זוכי פרס גראמי]]
[[קטגוריה:זוכי פרס טוני]]
[[קטגוריה:זוכי פרס גלובוס הזהב - שחקנים]]
[[קטגוריה:מנחי האוסקר]]
[[קטגוריה:שיאני גינס אמריקאים]]
[[קטגוריה:אישים שהונצחו בשדרת הכוכבים של הוליווד: מוזיקה]]
