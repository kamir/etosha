{{שחקן
|שם=אלכסנדר ראי "אלק" בולדווין השלישי
|תמונה=[[תמונה:Alec Baldwin 3 PETA Shankbone 2008.jpg|220px]]
|כיתוב=אלק בולדווין באירוע של [[אנשים למען יחס מוסרי לבעלי חיים]], 2008
|שם במה=אלק בולדווין
|סוגה מועדפת=
|תאריך לידה=[[3 באפריל]] [[1958]]
|מקום לידה=[[לונג איילנד]], [[ניו יורק (מדינה)|ניו יורק]], [[ארצות הברית]]
|תאריך פטירה=
|מקום פטירה=
|שנות הפעילות=[[1986]]-היום
|פרסים=2 [[פרס אמי|פרסי אמי]] {{ש}} 3 פרסי [[גלובוס הזהב]] {{ש}} 7 [[פרס גילדת שחקני המסך|פרסי גילדת שחקני המסך]]
|דמות=ג'ק דונגי - [[רוק 30]]
|בכורה=
|שפה מועדפת=
|עיסוקים אמנותיים בולטים אחרים=
|אתר אינטרנט=http://www.alecbaldwin.com
|קישור=0000285
}}
'''אלכסנדר ראי "אלק" בולדווין השלישי''' (ב[[אנגלית]]: '''Alexander Rae "Alec" Baldwin III'''; נולד ב-[[3 באפריל]] [[1958]]) הוא [[שחקן קולנוע]], [[תיאטרון]] ו[[טלוויזיה]] [[ארצות הברית|אמריקאי]], זוכה שלושה פרסי [[גלובוס הזהב]], שני פרסי [[אמי]] ושבעה [[פרס גילדת שחקני המסך|פרסי גילדת שחקני המסך]] על תפקידו בסדרה "[[רוק 30]]". היה מועמד ל[[פרס אוסקר לשחקן המשנה הטוב ביותר]] לשנת [[2003]] על תפקידו בסרט "קולר - להרגיש את וגאס".

==ביוגרפיה==
בולדווין נולד ב[[לונג איילנד]] לקרול ניוקום ולאלכסנדר ראי בולדווין הבן, מורה ל[[היסטוריה]] ומאמן [[פוטבול]]. הוא גדל במשפחה [[קתולית]] ממוצא [[אירי]], [[אנגלי]] ו[[צרפתי]].
לבולדווין שלושה אחים [[דניאל בולדווין|דניאל]], [[ויליאם בולדווין|ויליאם]] ו[[סטיבן בולדווין|סטפן]] כולם שחקני קולנוע.

בולדויין למד ב"תיכון אלפרד ברנר" ב[[לונג איילנד]] שם שיחק בקבוצת ה[[פוטבול]] המקומית, לאחר מכן עבר ל"אוניברסיטת ג'ורג' וושינגטון" שם למד כ-3 שנים עד שהתקבל ל"[[אוניברסיטת ניו יורק]]". למד משחק אצל איליין אייקן וג'פרי הורן ב"מכון לתיאטרון על שם לי סטרסברג".
ב-[[1994]] סיים בהצלחה את לימודיו באוניברסיטת ניו יורק עם תואר [[בוגר אוניברסיטה]].

== קריירת תיאטרון ==
בולדווין החל את דרכו כ[[שחקן תיאטרון]] ב[[תיאטראות ברודוויי|ברודוויי]] ב-[[1986]] במחזה "שלל", לאחר מכן שיחק במחזה "[[חשמלית ושמה תשוקה]]" בתפקיד הגיבור - סטנלי קובלסקי. על תפקידו במחזה קיבל מועמדות ל[[פרס הטוני]].

ב-[[1998]] הופיע במחזה "[[מקבת']]" לצידו של [[ליב שרייבר]]. ב-[[2004]] שיחק במחזה של [[בן הכט]] "המאה ה-20". בשנה שלאחר מכן הופיע באולם [[קרנגי הול]] במחזה המוזיקלי של [[רוג'רס והמרשטיין]] "האוקיינוס הדרומי".

== קריירת משחק ==
קריירת המשחק שלו החלה באופרת סבון מקומית בשם "הדוקטורים", לאחר מכן הופיע במספר פרקים בסדרה "[[נוטס לנדינג]]". את פריצתו לעולם הקולנוע עשה ב-[[1988]] כשהשתתף בתפקיד ראשי בקומדיית האימה של [[טים ברטון]] "[[ביטלג'וס]]". ב-[[1990]] הופיע במותחן האקשן "המרדף אחר אוקטובר האדום", בו גילם את מנתח ה-[[CIA]] ג'ק ראיין. שיחק גם בקומדיה של [[וודי אלן]] "[[אליס (סרט)|אליס]]".
ב-[[1992]] שיחק בדרמה "[[גלנגרי גלן רוס]]" בה גילם את בלק, מנהל בסוכנות נדל"ן אשר מטיל אימה על עובדיו וגורם להם לנסות באופן נואש להציל את משרתם.

ב-[[1996]] שיחק בתפקיד ראשי בדרמה של [[רוב ריינר]] "פסק דין", בסרט גילם את בובי דלאוטרס, התובע המחוזי הפותח את פרשת רציחתו של [[מדגר אוורס]], פעיל שחור למען זכויות השחורים ב[[מיסיסיפי (מדינה)|מיסיסיפי]]. ב-[[1998]] השתתף במותחן האקשן "קוד פרוץ", בו שיחק את קולונל ניקולס קודרו, האיש הרע בסרט שמוכן להקריב חיי ילד קטן לטובת ענייניו הצבאיים.

ב-[[2000]] גילם את מר כרטיסן בסרט "[[תומס ומסילת הקסמים]]". הוא גם היה המספר האמריקאי בעונות 5-6 של [[תומס הקטר וחברים|סדרת הטלוויזיה]].

בשנת [[2001]] כיכב בדרמת המלחמה הרומנטית זוכת [[פרס האוסקר]] של [[מייקל ביי]] "[[פרל הארבור (סרט)|פרל הארבור]]". בסרט גילם את דמותו ההיסטורית של קולונל [[ג'ימי דוליטל]], המפקד במהלך מבצע התגובה של [[חיל האוויר האמריקני]] "הפצצת טוקיו" שנועד לנקום על [[המתקפה על פרל הארבור]].

בנוסף דיבב בסרט האנימציה "כלבים נגד חתולים" את דמותו של הכלב בוטש ובסרט האנימציוני בידיוני "פיינל פנטסי" את דמותו של קפטן גארי אדוארדס.

בשנת [[2003]] היה מועמד ל[[פרס אוסקר לשחקן המשנה הטוב ביותר]]  על תפקידו בדרמה הרומנטית "קולר - להרגיש את וגאס", בסרט גילם את דמותו של שלי קאפלו, מאפיונר המנהל [[קזינו]] שבעבר שבר את ברכו של ברני לוץ ([[ויליאם ה' מייסי]]) במהלך ויכוח בעניינים פיננסיים. כדי לא להרגיש אשם, שוכר שלי את לוץ  כ"קולר" המקומי.

ב-[[2004]] שיחק בדרמה הביוגרפית זוכת 5 פרסי ה[[אוסקר]] של [[מרטין סקורסזה]] "[[הטייס]]". בסרט גילם את דמותו של ג'ואן טרייפ, [[יזם]] של [[חברת תעופה]] אמריקנית.
שיחק בקומדיה "ואז הגיעה פולי" ובסרט האנימציה "[[בובספוג מכנסמרובע - הסרט]]", בו דיבב את דניס, [[רוצח סדרתי]] אשר נשלח בשליחות מטעם פלנקטון כדי להרוג את [[בובספוג]] ואת חברו פטריק.

ב-[[2005]] שיחק בקומדיה "דיק וג'יין עושים את זה", בה גילם את ג'ק מקאליסטר שמפטר את דיק הרפר, דבר שגורם לו לצאת למסע נקמה משעשע עם אשתו ג'יין, בנוסף הופיע בדרמה הקומית "אליזבט טאון".

ב-[[2006]] הופיע במותחן הפשע זוכה 4 פרסי ה[[אוסקר]] של [[מרטין סקורסזה]] "[[השתולים]]", בסרט  גילם את פקד ג'ורג' אלרבי, מפקד היחידה שרודפת אחר הבוס של ה[[מאפיה (פשע מאורגן)|מאפיה]] ה[[אירית]] ב[[בוסטון]]- פרנק קוסטלו ([[ג'ק ניקולסון]]).
בנוסף שיחק גם במותחן של [[רוברט דה נירו]] "שומר המדינה", בסרט גילם בולדווין את סוכן ה-[[FBI]] סם מוראץ'.

בסוף שנה זו החל להופיע בתפקיד ראשי בסדרה הקומית "[[רוק 30]]". בסדרה גילם את דמותו של ג'ק דונגי, מנכ"ל חברת הטלוויזיה האמריקאית [[NBC]]. על תפקידו בסדרה קיבל שני פרסי [[אמי]], שלושה פרסי [[גלובוס הזהב]] וכן את [[פרס גילדת שחקני המסך]] שבע פעמים ברציפות.

ב-[[2008]] דיבב בסרט "[[מדגסקר 2]]" את דמותו של מקונגה ה[[אריה]] הרשע בסרט. ב-[[2009]] שיחק בדרמה "[[שומרת אחותי (סרט)|שומרת אחותי]]" המבוססת על רומן הנושא אותו שם, בסרט שיחק את עורך הדין קמפבל אלכסנדר אליו פונה אנה פיצג'רלד ([[אביגייל ברסלין]]) כדי שתוכל לתבוע מהוריה את זכויותיה הרפואיות על מנת להציל את אחותה קייט החולה ב[[לוקמיה]].

ב-[[2010]] זכה בפרס [[גלובוס הזהב]] השלישי שלו בקטגוריית השחקן הטוב ביותר בסדרה הקומית על הופעתו בסדרה "רוק 30".

== חיים אישיים ==
בולדווין התחתן בשנת [[1993]] עם השחקנית זוכת [[פרס האוסקר]] [[קים בייסינגר]] אותה הכיר על סט הסרט "כל הזמן את אשתי". לזוג נולדה בת אחת, בשם איירלנד אליס בולדווין.
בין בולדווין ובייסינגר היו חיכוכים במהלך השנים. ב-[[2001]] תבעו בני הזוג גירושין זה מזה. לאחר שנה התגרשו.
מכאן החל קרב מתוקשר ביותר בין השניים על משמורת הילדה המשותפת שלהם.

כתוצאה מהניכור מצדה של בייסינגר ומהמצב הקיים הוציא בולדווין את כעסיו על בתו בת ה-11 בהודעה קולית שהשאיר, ובה האשים אותה בכך שפגעה והשפילה אותו.
ההקלטה פורסמה בכלי התקשורת וזכתה להד תקשורתי בתוך זמן קצר מאוד. 

בסוף שנת [[2009]] נבחר יחד עם השחקן [[סטיב מרטין]] להנחות את טקס [[פרס האוסקר]] לשנת [[2010]].

== פילמוגרפיה ==
[[קובץ:Alec Baldwin at the 2010 SAG Awards.jpg|שמאל|ממוזער|200px|אלק בולדווין בטקס [[פרס גילדת שחקני המסך]], [[23 בינואר]] [[2010]]]]
* [[לולו לנצח]] (1987)- בתפקיד: באק.
* [[צירי לידה (סרט)|צירי לידה]] (1988) - בתפקיד: דייויס מקדונלד.
* [[ביטלג'וס]] (1988)-בתפקיד: אדם מייטלנד.
* [[נשואה למאפיה]] (1988)- בתפקיד "קוקמבר" - פרנק דה מרקו.
* [[נערה עובדת]] (1988)- בתפקיד: מיק דוגאן.
* [[שיחות לילה]] (1988)- בתפקיד: דן.
* [[סקס, אהבה ורוקנרול]] (1989)- בתפקיד: ג׳ימי סווגארט.
* [[המרדף אחר אוקטובר האדום (סרט)|המרדף אחר אוקטובר האדום]] (1990)- בתפקיד: ג׳ק ראיין.
* [[מיאמי בלוז]] (1989)- בתפקיד: פרדריק ג׳יי פרנגר,ג׳וניור.
* [[אליס (סרט)|אליס]] (1989)- בתפקיד:אד.
* [[כל הזמן את אשתי]] (1991)- בתפקיד: צ׳רלי פארקר.
* [[חתומים בנשיקה]] (1992)- בתפקיד: פיטר הוסקינס.
* [[גלנגרי גלן רוס]] (1992) - בתפקיד: בלייק.
* בכוונת זדון (1993) - בתפקיד ד"ר ג'ד היל 
* [[הבריחה (סרט)|הבריחה]] (1994)- בתפקיד: קארטר ׳דוק׳ מקקוי.
* [[הצל (סרט)|הצל]] (1994)- בתפקיד: למונט קרנסטון (הצל).
* [[רבע דולר]] (1995)- קולו בלבד: המספר (ללא קרדיט).
* [[המושבעת]] (1996)- בתפקיד: מורה.
* [[אסירי גן עדן]] (1996)- בתפקיד: דייב רובישו.
* [[לחפש את ריצ'רד]] (1996)- בתפקיד: עצמו/דוכס קלארנס.
* [[פסק דין (סרט)|פסק דין]] (1996)- בתפקיד: בובי דה- לאפטר.
* [[על הסף]] (1997)- בתפקיד: רוברט גרין.
* [[קוד השתיקה]]  (1998)- בתפקיד: מקקין.
* [[קוד פרוץ]] (1998)- בתפקיד: ניק קודרו.
* [[ההודאה]] (1999)- בתפקיד: רוי בליקי.
* [[נוטינג היל (סרט)|נוטינג היל]] (1999)- בתפקיד: ג׳ף קינג (ללא קרדיט).
* [[ללא השגחה]] (1999)- בתפקיד: דאנפי הקשיש.
* [[תומס ומסילת הקסמים]] (2000)- בתפקיד: מר כרטיסן.
* [[סטייט פינת מיין]] (2000)- בתפקיד: בוב בארנג׳ר.
* [[פרל הארבור (סרט)|פרל הארבור]] (2001)- בתפקיד: קולונל ג׳יימס דוליטל.
* [[כלבים נגד חתולים]] (2001)- דיבוב קולו של : בוץ׳.
* [[פיינל פנטסי (סרט)|פיינל פנטסי]] (2001)- דיבוב קולו של: גריי אדוארדס.
* [[משפחת טננבאום]] (2001)- בתפקיד: המספר.
* [[פלוטו נאש]] (2002)-בתפקיד: אם.זד.אם  (ללא קרדיט).
* [[קולר - להרגיש את וגאס]] (2003)- בתפקיד: שלדון 'שלי׳ קופלאו.
* [[חתול תעלול]] (2003)- בתפקיד: קווין.
* [[ואז הגיעה פולי]] (2004)- בתפקיד: סטן אינדורסקי.
* [[הצילום האחרון]] (2004)- בתפקיד: ג׳ו דיויין.
* [[בובספוג מכנסמרובע - הסרט]] (2004)- דיבוב קולו של: דניס.
* [[הטייס]] (2004)- בתפקיד: ג׳ואן טריפה.
* [[אליזבט טאון]] (2005)- בתפקיד: פיל דבוס.
* [[דיק וג'יין עושים את זה]] (2005)-בתפקיד: ג׳אק מאקאליסטר.
* [[השם הראשון של מיני]] (2006)- בתפקיד: מרטין.
* [[השתולים]] (2006)- בתפקיד: קפטן אלרבי.
* [[לרוץ עם מספריים]] (2006)- בתפקיד: נורמן בורוז.
* [[שומר המדינה]] (2006)- בתפקיד: סאם מוראש.
* [[אהבה בסימן קריאה]] (2007)- בתפקיד: ארצ'י נוקס.
* [[חוקי ברוקלין]] (2007)- בתפקיד: סיזר.
* [[דרך קיצור אל האושר]] (2007)- בתפקיד: ג׳אבז סטון.
* [[החברה של החבר הכי טוב שלי]] (2008)- בתפקיד: פרופסור טרנר.
* [[מדגסקר 2]] (2008)- דיבוב קולו של: מאקונגה.
* [[תקופת זמן]] (2008)- בתפקיד: מיקי בארטלט.
* [[שומרת אחותי (סרט)|שומרת אחותי]] (2009)- בתפקיד: קאמפבל אלכסנדר.
* [[זה מסובך]] (2009)- בתפקיד: ג׳ייק.
* [[לרומא באהבה]] (2012)- בתפקיד: ג׳ון.
* [[שומרי האגדות]] (2012)- דיבוב קולו של: נורת׳.
* [[יסמין הכחולה]] (2013)-בתפקיד: האל.
* [[משימה בלתי אפשרית 5]] (2015)- בתפקיד: טרם הוכרז.

== קישורים חיצוניים ==
{{מיזמים|ויקישיתוף=Category:Alec Baldwin}}
*[http://www.alecbaldwin.com/ האתר הרשמי] 
*{{imdb name|id=0000285|name=אלק בולדווין}}
* {{ערוץ E|מספר=26}}
* מיכל הניג [http://nrg.co.il/online/47/ART1/948/685.html הזרקור: אלק בולדווין],  [[nrg]], {{כ}}01.10.09
* עינת שיף, [http://e.walla.co.il/?w=/200/1601206 אלק בולדווין וסטיב מרטין ינחו את טקס האוסקר 2010],  [[וואלה]], {{כ}}04.11.09
* דניאל וייקין, [[ניו יורק טיימס]], [http://www.mouse.co.il/CM.articles_item,1018,209,44406,.aspx הצד המוזיקלי של אלק בולדווין], פורסם בעברית ב[[עכבר העיר]], 18.1.2010
* {{ישראל היום|דודי כספי|אלק עצבני|144335|27 בדצמבר 2013}}

{{פרס גלובוס הזהב לשחקן הטוב ביותר בסדרת קומדיה או סדרה מוזיקלית}}
{{פרס גילדת שחקני המסך לשחקן הטוב ביותר בסדרה קומית}}
{{מנחי טקסי האוסקר}}

{{מיון רגיל:בולדווין, אלק}}
[[קטגוריה:שחקני קולנוע וטלוויזיה אמריקאים]]
[[קטגוריה:שחקני תיאטרון אמריקאים]]
[[קטגוריה:זוכי אמי - אישים]]
[[קטגוריה:זוכי פרס גלובוס הזהב - שחקנים]]
[[קטגוריה:זוכי פרס גילדת שחקני המסך - שחקנים]]
[[קטגוריה:מנחי האוסקר]]
[[קטגוריה:אישים שהונצחו בשדרת הכוכבים של הוליווד: טלוויזיה]]
{{ללא בוט|203}}
