{{שחקן
|שם=אלן דג'נרס
|תמונה=[[תמונה:Ellen DeGeneres 2011.jpg|220px]]
|כיתוב=אלן דג'נרס, 2011
|שם במה=
|סוגה מועדפת=
|תאריך לידה=[[26 בינואר]] [[1958]]
|מקום לידה=[[לואיזיאנה]] {{דגל|ארצות הברית}}
|תאריך פטירה=
|מקום פטירה=
|שנות הפעילות=
|פרסים=12 [[פרס אמי|פרסי אמי]]
|דמות='''אלן מורגן''' ("[[אלן (סדרת טלוויזיה)|אלן]]")
|בכורה=
|שפה מועדפת=
|עיסוקים אמנותיים בולטים אחרים=
|אתר אינטרנט=
|קישור=0001122
}}
'''אלן לי דג'נרס''' (ב[[אנגלית]]: '''Ellen Lee DeGeneres'''; נולדה ב-[[26 בינואר]] [[1958]]) היא [[קומיקאי]]ת, [[שחקן|שחקנית]], זוכת [[פרס אמי]] ו[[מנחה טלוויזיה|מנחת טלוויזיה]] [[אמריקני]]ת.

==שנים מוקדמות==
דג'נרס נולדה ב[[לואיזיאנה]] ולמדה תקשורת באוניברסיטת [[ניו אורלינס]]. היא החלה את דרכה ב[[סטנד-אפ]] ב-[[1981]] במועדונים. ב-[[1982]] היא זכתה בתחרות בכבלים והוכתרה ל"אישה המצחיקה באמריקה". ב-1986 הוזמנה להופיע בתוכנית הפופולרית The Today Show, אותה הינחה אז [[ג'וני קרסון]]. דג'נרס הייתה האדם החמישי והאישה הראשונה שהוזמנה לשוחח עם קרסון בהופעתה הראשונה בתוכנית. ב-1989 יצאה דג'נרס במופע סטנד-אפ אישי One Night Stand בכל רחבי ארצות הברית, מופע שאף הוקלט ושודר על ידי ערוץ הכבלים HBO. דג'נרס הופיעה כשחקנית אורחת בכמה סדרות סיטקום, וכשחקנית קבועה במספר סדרות שלא הצליחו לשרוד זמן רב.

==אלן==
{{ערך מורחב|אלן (סדרת טלוויזיה)}}
[[תמונה:EllenDeGeneres1997Emmies.jpg|שמאל|ממוזער|200px|דג'נרס בחלוקת פרסי האמי 1997]]
ב-[[1994]] עלתה לאוויר תוכנית הטלוויזיה של דג'נרס, [[קומדיית מצבים]] בשם "אלן" (שנקראה These Friends of Mine בעונתה הראשונה), ברשת ABC. התוכנית התמקדה בחייה של אלן מורגן, בעלת חנות ספרים בלוס-אנג'לס. התוכנית דורגה בין 10 הראשונות מבחינת הרייטינג ודג'נרס אף זכתה במועמדות ל[[פרס אמי]] לשחקנית הטובה ביותר בסדרה קומית.

==היציאה מהארון==
דג'נרס [[יציאה מהארון|יצאה מהארון]] ב-14 באפריל [[1997]], וסיפרה כי היא [[לסבית]] בראיון מיוחד ל[[טיימס]] מגזין. זמן קצר אחר כך, ב-30 באפריל יצאה גם הדמות של דג'נרס בסדרה מהארון, בפרק מיוחד שכונה The Puppy - "הכלבלב". 46 מיליון איש צפו בפרק מיוחד שהפך לאחד האירועים הטלווזיונים הנצפים ביותר בארצות הברית עד אז ולפרק הנצפה ביותר בתוכנית אי פעם. כוכבים הוליוודים רבים השתתפו בפרק כולל [[לורה דרן]], ששיחקה את נושא אהבתה של אלן, מנחת הטלוויזיה והאייקון התרבותי [[אופרה וינפרי]], שגילמה את הפסיכולוגית של אלן, [[בילי בוב תורנטון]] וכן אייקונים לסביים כגון הזמרות [[קיי די לאנג]] ו[[מליסה את'רידג']]. היציאה מהארון של הדמות הפך את הסדרה "אלן" לסדרה הראשונה שבה דמות ראשית לסבית. הפרק זכה לתשואות מהמבקרים (דג'נרס אף זכתה בפרס אמי כשותפה בכתיבת התסריט הטוב ביותר) אך עורר את זעמו של הימין הנוצרי. ב[[אלבמה]] סירבו לשדר את הפרק, ובמדינות אחרות משכו המפרסמים את ה[[פרסומת|פרסומות]] שלהם מהתוכנית. זה היה אחד הפרקים האחרונים בעונה הרביעית של התוכנית (אחריו שודרו עוד שני פרקים בהם יצאה אלן מהארון בפני חבריה ובפני הבוס שלה). מאותו הרגע השתנתה הסדרה והחלה להתמקד בחייה של אישה לסבית בעולם הטרוסקסואלי. בעונה החמישית של הסדרה צנח ה[[מידרוג]] של הסדרה ב-22 אחוזים. הסיבה לירידה זו אינה ברורה. יש הטוענים שהסדרה הפכה "גאה מדי" - ושקהל סטרייטי לא יכול היה להזדהות עם הדמות. אחרים אומרים שהקהל האמריקאי לא היה מוכן עדיין לקבל דמות ראשית לסבית בסדרה. דג'נרס עצמה טענה שהסיבה העיקרית לירידה ברייטינג הייתה חוסר התמיכה של רשת ABC בסדרה (הרשת הפסיקה לשדר פרומואים לסדרה ובלחץ הימין הנוצרי אף צירפה אזהרת תוכן בעייתי לסדרה). ב-1998 ירדה הסדרה מהמסך. ביטול הסדרה סימן את תחילתו של משבר חריף בקריירה של אלן דג'נרס שנמשך כשלוש שנים.

==המופע של אלן==
ב-2000 התחילה הקריירה של דג'נרס להשתקם. היא הופיעה יותר ויותר בטלוויזיה האמריקאית, כשחקנית בסרט של HBO "אילו יכלו הקירות לדבר" (עם [[שרון סטון]]), כאורחת בתוכנית "[[ויל וגרייס]]" ו"[[עמוק באדמה]]". ב-2001 עלתה ברשת CBS סדרת סיטקום חדשה - "המופע של אלן". בסדרה גילמה דג'נרס את אלן ריצ'מונד, אשת היי-טק שמאבדת את משרתה וחוזרת לעיר הולדתה. הדמות בסדרה החדשה הייתה לסבית, אבל הסדרה לא התמקדה בנושא זה. הסיטקום זכה לביקורות טובות אך נכשל במבחן הקהל. הסדרה ירדה מהמסך אחרי שלושה עשר פרקים בלבד, אבל עוד לפני ירידת התוכנית כבר פנתה רשת NBC לדג'נרס והציעה לה להנחות תוכנית אירוח יומית.

==תוכנית האירוח==
בספטמבר [[2003]] עלתה לאוויר תוכנית האירוח של דג'נרס (The Ellen DeGeneres Show), שהספיקה לזכות ב-15 [[פרס אמי|פרסי אמי]] מאז. התוכנית סיימה סופית את המשבר בקריירה של דג'נרס, שהפכה מסמל של הקהילה ההומו לסבית לסמל אמריקאי לכל דבר ולאחת הידועניות האהובות ביותר באמריקה. תרמו לכך גם הופעותיה המשכנעות של דג'נרס כמנחת טקסי האמי שנערכו לאחר [[פיגועי 11 בספטמבר]] ולאחר האסון של [[הוריקן קטרינה]] בניו אורלינס. דג'נרס עצמה התגייסה למאבק לשיקום ניו אורלינס (עיר הולדתה). ב-16 במאי [[2008]] הודיעה דג'נרס על אירוסיה לפורשיה דה רוסי בתוכניתה שצולמה יום לפני כן.

בין האישים שהתארחו בתוכניתה [[ברק אובמה]], [[מישל אובמה]], [[מריה קארי]], [[ג'ורג' קלוני]], [[ג'ניפר אניסטון]], [[ליידי גאגא]], [[סמואל ל. ג'קסון]], [[ויל סמית']], [[פמלה אנדרסון]], [[כריסטיאן סלייטר]], [[בר רפאלי]], [[קייטי פרי]], [[מיילי סיירוס]], [[אבריל לאבין]] ועוד מפורסמים רבים אחרים. תוכניתה מאופיינת בעיקר בחלוקת פרסים לקהל בשווי עשרות אלפי [[דולר אמריקני|דולרים]] כמעט בכל תוכנית וריקוד של אלן בשיתוף הקהל בתחילת כל התוכנית.

תוכניתה של אלן משמשת, בין השאר, לשיווק וקידום חברות ענק וסרטים חדשים. כך למשל קידמה אלן את חברת [[פפסי]], [[אפל]], [[נטפילקס]] ורבות אחרות. כמו גם סרטים מפורסמים כ[[משחקי הרעב]], סדרת [[מהיר ועצבני]] ועוד.

עם השנים הפכו חגים או אירועים מסוימים לתוכניות ספיישל מיוחדות בתוכנית כמו למשל בחג המולד, 12 תוכניות רצופות שבהן הקהל זוכה כל יום לשלל מתנות ופרסים בחינם ועזרה לאנשים שבעיות כלכליות מקשות עליהם לעבור את החג. ביום האם, כל הקהל בתוכנית הן נשים שכרגע נמצאות בהריון הראשון שלהן.

כיום התוכנית סוחפת אחריה מעריצים רבים במדינות שונות מכל העולם. הרייטינג של התוכנית עלה באופן משמעותי במהלך צילומי העונה השביעית כש[[אופרה ווינפרי]] הודיעה שהעונה הבאה, עונה 25, תהיה העונה האחרונה של תוכנית האירוח שלה.

ב[[ישראל]] התוכנית משודרת בערוץ הוט פמלי בחברת [[טלוויזיה בכבלים|הכבלים]] [[הוט]], ובערוץ yes stars Base בחברת ה[[לווין]], [[yes הטלוויזיה בלוויין|yes]].

==חייה האישיים==
דג'נרס יצאה עם השחקנית [[אן הייש]] במשך כ-3 שנים. לאחר מכן ניהלה מערכת יחסים בת 4 שנים עם הצלמת והשחקנית [[אלכסנדרה הדיסון]]. משנת 2004 נמצאת דג'נרס במערכת יחסים עם השחקנית [[פורשיה דה רוסי]]. במאי 2008, בעקבות פסיקת בית המשפט העליון בקליפורניה שביטל את האיסור על נישואין חד מיניים, הודיעה דג'נרס בתוכנית הטלוויזיה שלה על אירוסיה לדה רוסי. ב-[[16 באוגוסט]] אותה שנה השתיים התחתנו‏.{{הערה|1=‏[http://www.nfc.co.il/Archive/001-D-170923-00.html?tag=16-53-55 מאיה שני, '''אלן דג'נרס התחתנה''', חדשות nfc.]‏}}

דג'נרס ובת זוגה ידועות באורח חייהן ה[[טבעוני]].{{הערה|1=[http://www.youtube.com/watch?v=O-4j6vSyDu0&feature=related דג'נרס מדברת עם קייטי קוריק על טבעונות]}}

==אמריקן איידול==
ב-9 בספטמבר 2009, החליפה דג'נרס את מקומה של המנחה הוותיקה [[פאולה עבדול]] בתוכנית [[אמריקן איידול]].
את ההודעה הרשמית הראשונה על המינוי המפתיע מסרה דג'נרס עצמה במהלך הטוק שואו שלה, במה שבתחילה נראה כקטע קומי על תוכניות ריאליטי אבל מהר מאוד הפך לווידוי מרגש של המנחה המוערכת.
"אני מתה על ריאליטי. אתה אף פעם לא יודע מה יקרה", פתחה המנחה, לפני שהכריזה רשמית על המינוי. "אני הולכת להיות השופטת החדשה של אמריקן איידול ואני מאוד מתרגשת. לא החמצתי אף פרק מאז עלתה התוכנית לשידור אז התפקיד הזה הוא כמו חלום שהתגשם עבורי".
דג'נרס התחייבה בחוזה שעליו חתמה לשמש כשופטת בתוכנית לפחות במשך 5 עונות.
==הנחייה==
בשנת 2001 הנחתה את טקס האמי. בשנת 2006 הנחתה את [[פרס אוסקר|טקס האוסקר]], ובשנת 2014 הנחתה בשנית את [[טקס פרסי אוסקר ה-86]], במהלכו העלתה [[סלפי]] ששבר שיא היסטורי במספר השיתופים בטוויטר.

==Eleveneleven==
ב-[[2010]] פתחה דג'נרס [[לייבל]] בשם Eleveneleven, המוקדש לאיתור זמרים חובבנים. הלייבל נפתח בעקבות פופולריות של הקלטת וידאו באתר [[Youtube]] של נער אמריקאי בן 11 בשם גרייסון צ'אנס. צ'אנס צולם בביצוע גרסה לשירה של [[ליידי גאגא]] [[Paparazzi]] בעודו מנגן ב[[פסנתר]], והקלטת ביצועו זכתה לפופולריות רבה ברחבי האינטרנט. צ'אנס הפך לאמן הראשון אשר הוחתם בלייבל. מספר חודשים לאחר מכן הוחתם נער נוסף, תום אנדרוז בן ה-16.

==סרטים בהם השתתפה==
* [[החיים בשידור חי]] (1999)
* [[אם הקירות יכלו לדבר 2]] (2000)
* [[מוצאים את נמו]] (2003)

==קישורים חיצוניים==
{{מיזמים|ויקישיתוף=Category:Ellen DeGeneres|שם ויקישיתוף=אלן דג'נרס}}
*{{imdb name|id=0001122|name=אלן דג'נרס}}
*[http://ellen.warnerbros.com/ האתר הרשמי]
* [http://vegan.ellen.warnerbros.com/ אתר הטבעונות של אלן]
* {{עכבר העיר|אלסנדרה סטנלי, [[ניו יורק טיימס]]|אלן דג'נרס עברה את האודישן|1018,209,48968|4 במאי 2010}}
* {{ynet|אבי שושן|אלן טוב לכם|3964718|10 באוקטובר 2010}}
* {{וואלה!|חגית גינזבורג|אלן דג'נרס: מצעד הרגעים הגדולים של המלכה הטלוויזיונית|2566069|9 בספטמבר 2012||269}}
* {{הארץ|ברוקס בארנס, [[ניו יורק טיימס]]|כך נהפכה אלן דג'נרס למלכת הטלוויזיה האמריקאית|1.2225159|26 בינואר 2014}}

== הערות שוליים ==
{{הערות שוליים}}
{{מנחי טקסי האוסקר}}
{{מיון רגיל:דג'נרס, אלן}}

[[קטגוריה:קומיקאים אמריקאים]]
[[קטגוריה:שדרני רדיו וטלוויזיה אמריקאים]]
[[קטגוריה:שחקני קולנוע וטלוויזיה אמריקאים]]
[[קטגוריה:להט"בים אמריקאים]]
[[קטגוריה:מנחי האוסקר]]
[[קטגוריה:סטנדאפיסטים אמריקאים]]
[[קטגוריה:שחקניות לסביות]]
[[קטגוריה:נדבנים אמריקאים]]
[[קטגוריה:זוכי אמי - אישים]]
[[קטגוריה:זוכי אמי בתוכניות יום]]
[[קטגוריה:פעילים למען זכויות להט"ב]]
[[קטגוריה:טבעונים אמריקאים]]
[[קטגוריה:אישים שהונצחו בשדרת הכוכבים של הוליווד: טלוויזיה]]
