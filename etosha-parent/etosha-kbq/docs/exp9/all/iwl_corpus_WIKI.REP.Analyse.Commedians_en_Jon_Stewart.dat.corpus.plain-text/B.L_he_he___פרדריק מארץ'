[[קובץ:FredricMarch1939.jpg|ממוזער|שמאל|פרדריק מארץ' ב-1939]]
'''פרדריק מארץ'''' ([[אנגלית]]: '''Fredric March''';{{כ}} [[30 באוגוסט]] [[1897]] - [[14 באפריל]] [[1975]]), [[שחקן]] [[אמריקני]] זוכה שני [[אוסקר|פרסי אוסקר]].

==ביוגרפיה==
נולד בראסין, [[ויסקונסין]] תחת השם 'ארנסט פרדריק מקינטיר ביקל'. הוא החל את הקריירה כבנקאי, אך בעקבות בעיה רפואית ממנה הבריא, למד להעריך מחדש את חייו וב-[[1920]] החל לעבוד כניצב בסרטי [[ראינוע]] שנעשו ב[[ניו יורק]]. כשהוא מאמץ את שם המשפחה מארץ', קיצור שם משפחתה של אמו מלפני נישואיה (מארצ'ר). ב-[[1926]] הופיע ב[[תיאטראות ברודוויי|ברודוויי]], תוך כדי קריירה כשחקן בסרטים. הוא היה מועמד ל[[פרס האוסקר]] ב-[[1931]] על תפקידו בסרט "משפחת המלוכה של ברודוויי", שהיה סרטו השלישי של הבמאי [[ג'ורג' קיוקור]]. הדמויות בסרט מבוססות באופן חופשי על משפחת ברימור, בו מארץ' מגלם את [[ג'ון ברימור]]. בקטגוריה בה התחרה באוסקר אותה שנה זכה [[ליונל ברימור]] על סרטו "נפש חופשייה".

מארץ' הוא אחד משמונה שחקנים שזכו ב[[פרס אוסקר לשחקן הטוב ביותר]] פעמיים ‏‏{{הערה|1=‏לצד [[ספנסר טרייסי]], [[גרי קופר]], [[מרלון ברנדו]], [[דסטין הופמן]], [[טום הנקס]], [[דניאל דיי לואיס]], [[ג'ק ניקולסון]] ו[[שון פן]]‏}}. הוא זכה ב- [[1932]] על "[[ד"ר ג'קיל ומר הייד (סרט)|ד"ר ג'קיל ומר הייד]]", אף על פי שחלק את הפרס עם [[ואלאס בירי]] על תפקידו ב"האלוף", כי היה ביניהם תיקו (כמו שקרה ב[[טקס האוסקר ה-41]]). 14 שנה אחר כך זכה בפרס האוסקר על תפקידו בסרטו של [[ויליאם ויילר]] "שנות חיינו היפות ביותר". בנוסף היה מועמד פעמיים נוספות לפרס האוסקר: על הגרסה הראשונה של "כוכב נולד" (1937) ועל הגרסה הקולנועית הראשונה של "מותו של סוכן" (1951), על פי המחזה המצליח של [[ארתור מילר]]. ב- [[1954]] הוא הנחה את [[טקס האוסקר ה-26]] יחד עם הזמר-שחקן [[דונלד או'קונור]].

מארץ' היה אחד השחקנים היחידים של אותה תקופה ([[שנות החמישים]]) שניתן לו חופש אומנותי רב בו היה יכול להחליט על בחירת תפקידיו ובכך להימנע מליהוק שחוזר על עצמו ומקבע אותו. בתקופה זו הופיע ב[[תיאטראות ברודוויי|ברודוויי]] באותה תדירות כמו הופעותיו בקולנוע, ולכן הקריירה הקולנועית שלו לא הייתה פורייה כמו בעבר. תפקידו הגדול ביותר מסרטיו המאוחרים ייתכן שהיה בסרטו של [[סטנלי קריימר]] "[[משפט הקופים (סרט)|משפט הקופים]]" (1960), שעליו זכה בפרס השחקן ב[[פסטיבל ברלין]].

כשמארץ' עבר ניתוח של [[סרטן הערמונית]] ב-[[1972]], נראה כי הקריירה שלו הסתיימה ושימיו ספורים, אך בכל זאת הספיק לתת עוד הופעה גדולה אחת לפני שנפטר, בסרט "איש הקרח", עיבוד למחזה של [[יוג'ין או'ניל]]. הוא נפטר ב-[[1975]] ב[[לוס אנג'לס]].

==מסרטיו הבולטים==
* "שרה ובן" ([[1930]])
* "משפחת המלוכה של ברודוויי" (1930)
* "[[ד"ר ג'קיל ומר הייד]]" ([[1931]]) - [[פרס האוסקר]]
* "סימן לחצייה" ([[1932]]), של [[ססיל ב. דה-מיל]]
* "הנשר והעורב" ([[1933]]), לצד [[קרי גרנט]]
* "The Barretts of Wimpole Street" (שנת [[1934]])
* "[[אנה קרנינה]]" ([[1935]]), לצד [[גרטה גרבו]]
* "מרי מלכת סקוטלנד" ([[1936]]), לצד [[קתרין הפבורן]], בסרטו של [[ג'ון פורד]]
* "Anthony Adverse" (שנת 1936), של [[מרווין לרוי]]
* "[[כוכב נולד (סרט, 1937)|כוכב נולד]]" ([[1937]]) - מועמד ל[[פרס האוסקר]]
* "הפיראט" ([[1938]]), של [[ססיל ב. דה-מיל]]
* "סוזן ואלוהים" ([[1940]]), של [[ג'ורג' קיוקור]]
* "הרפתקאותיו של מארק טוויין" ([[1944]]), על פי [[מארק טוויין]]
* "מחר, העולם!" (1944), עם [[בטי דייוויס]]
* [[שנות חיינו היפות ביותר]] ([[1946]]) - [[פרס האוסקר]]
* "זו מדינה גדולה" ([[1951]]), עם [[גרי קופר]] ו[[ג'ין קלי]]
* "[[מותו של סוכן]]" (1951) - מועמד ל[[פרס האוסקר]], פרס [[גלובוס הזהב]], שחקן דרמה.
* "אדם על חבל מתוח" ([[1953]]), של [[איליה קאזאן]]
* "חליפת מנהלים" ([[1954]]) של [[רוברט וייז]]
* "הגשר בטוקו-רי" ([[1955]]), עם [[גרייס קלי]]
* "שעות גורליות" (1955), של [[ויליאם ויילר]]
* "[[אלכסנדר הגדול (סרט)|אלכסנדר הגדול]]" (1956)
* "האיש בחליפה האפורה" ([[1956]]), עם [[גרגורי פק]]
* "אמצע הלילה" ([[1959]]), של [[דלברט מאן]] - מועמד לפרס [[גלובוס הזהב]], שחקן דרמה.
* "[[משפט הקופים (סרט)|משפט הקופים]]" ([[1960]])
* "The Condemned of Altona" (שנת [[1962]]), של [[ויטוריו דה סיקה]]
* "שבעה ימים במאי" ([[1964]]), עם [[ברט לנקסטר]] ו[[קירק דאגלס]] - מועמד לפרס [[גלובוס הזהב]], שחקן דרמה.
* "הומברה" ([[1967]]), עם [[פול ניומן]] בסרטו של [[מרטין ריט]]
* "איש הקרח" ([[1973]])

==קישורים חיצוניים==
* {{ויקישיתוף בשורה}}
* {{imdb name|id=0545298|name=פרדריק מארץ'}}

==הערות שוליים==
{{הערות שוליים}}

{{פרס אוסקר לשחקן הטוב ביותר}}
{{פרס גלובוס הזהב לשחקן הטוב ביותר - סרט דרמה}}
{{מנחי טקסי האוסקר}}
{{מיון רגיל:מארץ', פרדריק}}
[[קטגוריה:שחקני קולנוע וטלוויזיה אמריקאים]]
[[קטגוריה:שחקני תיאטרון אמריקאים]]
[[קטגוריה:מנחי האוסקר]]
[[קטגוריה:זוכי פרס טוני]]
[[קטגוריה:זוכי פרס גלובוס הזהב - שחקנים]]
[[קטגוריה:זוכי אוסקר: השחקן הטוב]]
[[קטגוריה:אישים שהונצחו בשדרת הכוכבים של הוליווד: קולנוע]]
