{{Infobox omroep
| naam = NOS
| afbeelding = NOS logo.svg
| onderschrift = 
| volledige naam = Nederlandse Omroep Stichting
| opgericht = [[29 mei]] [[1969]]
| doelgroep = geheel Nederland
| voorzitter = 
| leden = geen
| land = {{NL}}
| tv-zenders = [[NPO 1]], [[NPO 2|2]], [[NPO 3|3]], [[NPO Politiek]], [[NPO Nieuws]]
| radiozenders = [[NPO Radio 1]], [[NPO Radio 2]], [[NPO 3FM]], [[NPO Radio 4]], [[NPO Radio 5]], [[NPO Radio 6]], 
| baas = Jan de Jong 
| website = http://www.nos.nl/
}}
De '''Nederlandse Omroep Stichting''' ('''NOS''') is een in de Mediawet vastgelegde publieke omroep, die tot taak heeft het media-aanbod voor de landelijke publieke mediadienst te verzorgen op het gebied van nieuws, sport en evenementen dat zich bij uitstek leent voor gezamenlijke verzorging.<ref name="art 2.34a">[http://wetten.overheid.nl/BWBR0025028/Hoofdstuk2/Titel22/Afdeling222a/Artikel234a/geldigheidsdatum_02-07-2012 Artikel 2.34a], ''Mediawet 2008'', Rijksoverheid, geraadpleegd op 2 juli 2012</ref> Tevens is zij wettelijk verantwoordelijk voor een aantal [[radio]]-, [[televisie]]-, [[teletekst]]- en [[internet]]taken.

De NOS-programma's vloeien voort uit de wettelijke taak van de NOS, die is vastgelegd in de mediawet, waarin staat dat de NOS programma's moet maken die zich bij uitstek lenen voor gezamenlijke verzorging. Hiertoe behoren programma's met een hoge frequentie en een vaste regelmaat, met een algemeen dienstverlenend karakter of die met een doelmatiger inzet van omroepmiddelen beter gezamenlijk tot stand kunnen worden gebracht. In het [[Mediabesluit]] worden deze programma's verder uitgewerkt, waarbij onder andere de dagelijkse nieuwsvoorziening, de parlementaire verslaggeving, de verslaggeving van nationale feest- en gedenkdagen en de actuele sportverslaggeving worden genoemd.

Zo'n zevenhonderd journalisten en andere medewerkers verzorgen de (dagelijkse) uitzendingen van het ''[[NOS Journaal]]'' (op radio en televisie), het ''[[NOS Jeugdjournaal]]'', ''[[NOS Studio Sport]]'', ''[[NOS Langs de Lijn]]'', ''[[Met het Oog op Morgen]]'', het ''[[Radio 1 Journaal]]'', ''[[NOS op 3]]'' en diverse nieuws- en sportevenementen. Daarnaast verzorgt de NOS actuele informatie op [[Teletekst|NOS Teletekst]] en op internet via www.nos.nl. De NOS zond in 2009 ruim 5700 uur televisie en 4500 uur radio uit.<ref>[http://nos.nl/over-de-nos/jaarverslag-2009-cijfers/ NOS Cijfers], website van de NOS, geraadpleegd op 29 december 2010</ref> Naast de eigen programma's verzorgt de NOS de onderlinge samenwerking en coördinatie van de publieke omroep op [[radio]] en [[televisie]] bij calamiteiten en grote nieuwsgebeurtenissen.

== Geschiedenis ==
[[Bestand:Rk470vprovilla.jpg|{{largethumb}}|Een door de NOS ontwikkelde en gebouwde radiomengtafel, type [[NOS 470]]]]
[[Bestand:NOS Journaal met Rien Huizing.png|{{largethumb}}|Het ''[[NOS Journaal]]'' in 1974 met nieuwslezer [[Rien Huizing]]]]
De Nederlandse Omroep Stichting (NOS) is op 29 mei 1969 ontstaan uit de vroegere [[Nederlandse Televisie Stichting]] (NTS), opgericht in 1951 en de Nederlandse Radio Unie (NRU). Laatstgenoemde is ontstaan in 1947 nadat na twee jaar nationale omroep (Radio Herrijzend Nederland en Radio Nederland in den Overgangstijd) de publieke omroepverenigingen terugkeerden. Het bekende logo van de NOS, met de ronde en stompe hoeken dat tot 2005 het beeldmerk vormde was ontworpen door [[Johan Volkerijk]]. Vanaf 1969 verzorgde de NOS niet alleen radio- en televisieprogramma's die een maatschappelijk doel dienden, maar leverde, ontwikkelde en [[NOS 470|bouwde]] de NOS ook alle technische faciliteiten die nodig waren voor de realisatie van radio- en televisieprogramma's. Zo beheerde het Facilitair Bedrijf van de NOS alle radio- en televisiestudio's, reportagewagens (8 grote en 12 kleinere radioreportagewagens en 12 grote meercamerawagens en 9 eencamerawagens voor televisie), decorbouw atelier en de omroepkoren en orkesten waaronder het [[Metropole Orkest]]. De NOS vertegenwoordigde ook de Nederlandse omroepen in het buitenland, door bijvoorbeeld producties van de omroepen aan te bieden op beurzen. Omgekeerd kocht de NOS buitenlandse producties in voor de zendgemachtigden. Begin jaren 80 waren er 2100 mensen werkzaam bij het Facilitair Bedrijf van de NOS.

Op 1 januari 1988, bij de inwerkingtreding van een nieuwe mediawet, waren deze taken overgedragen aan het commercieel opererende [[Nederlands Omroepproduktie Bedrijf]] (NOB), dat eind 2007 werd opgesplitst, waarbij een groot aantal televisiestudio's in het Studiocentrum op het [[Media Park]] en de televisiereportagewagens werden overgedragen aan [[DutchView]] en de overige televisiestudio's alsmede NOB Decor werden overgenomen door [[United (filmbedrijf)|United Broadcast Facilities]]. De televisiestudio's 7, 8 en 10, eindregie radio- en televisie alsmede de radiofaciliteiten werden overgenomen door [[Technicolor Nederland|Technicolor]].

Op [[1 januari]] [[1995]] werden de onderdelen voor het uitzenden van culturele, informatieve, minderheden- en jeugdprogramma's afgesplitst als [[Nederlandse Programma Stichting]] (NPS).

Op [[17 december]] [[2005]] nam de NOS het huidige logo in gebruik.

== Programmering ==
Op [[5 januari]] [[1956]] vond de eerste uitzending van het NTS-journaal, de voorloper van het ''[[NOS Journaal]]'' plaats. Vijfentwintig jaar later werd begonnen met een speciaal journaal voor de jeugd, het ''[[NOS Jeugdjournaal|Jeugdjournaal]]''. Van 1992 tot 2010 verzorgde de NOS samen met de VARA en de NPS ook het actualiteitenprogramma ''[[NOVA (televisieprogramma)|NOVA]]'', dat in 2010 werd vervangen door ''[[Nieuwsuur]]''. In 1995 werden de verschillende nieuwsbulletins van de omroepen op [[NPO Radio 1]] vervangen door het ''[[Radio 1 Journaal]]''.

Sinds januari 2007 is er op [[NPO 3]] een speciale editie van het journaal voor een jonger publiek (18- tot 50-jarigen) genaamd het ''[[NOS op 3|NOS Journaal op 3]]''. ''[[NOS Headlines]]'' was de naam van het nieuwsbulletin op (o.a.) [[NPO 3FM]] van zes uur 's morgens tot zeven uur 's avonds. Het bulletin ging in 2000 van start als het ''3FM Nieuws''. Beide edities voor de jongere doelgroep (op [[NPO 3FM]] en [[NPO 3]]) zijn inmiddels opgegaan in ''[[NOS op 3]]''. ''NOS op 3'' bestaat sinds mei 2011.

== Televisie ==
[[Bestand:NOS-interview-Hans van Baalen.jpg|{{largethumb}}|NOS-cameraploeg interviewt VVD-politicus [[Hans van Baalen]] op het [[Binnenhof (Den Haag)|Binnenhof]] in Den Haag]]
De programma's die de NOS zelf maakt staan in teken van nieuws, actualiteiten en sport. De NOS is verantwoordelijk voor de volgende programma's:
* [[NOS Actueel|NOS Evenementen]] - speciale, incidentele televisie-uitzendingen rond (inter)nationale gebeurtenissen, bijvoorbeeld over [[Prinsjesdag]] of de [[Aanslagen op 11 september 2001|terroristische aanslagen op 11 september 2001]]. Hierbij werd vaak samengewerkt met redacties van andere omroepen (tot 2005 'NOS Actueel').
* ''[[NOS Journaal]]'' - een nieuwsbulletin, variërend in lengte van 5 tot 30 minuten met daarin het laatste nieuws. Het programma wordt op [[NPO 1]] en [[NPO 2]] uitgezonden.
* ''[[NOS op 3]]'' - een journaal dat zich onderscheidt van het ''NOS Journaal''. Het programma wordt op [[NPO 3]] en [[NPO 3FM]] uitgezonden.
* ''[[NOS Studio Sport]]'' - algemeen [[Sportprogramma (radio en televisie)|sportprogramma]], met daarin live wedstrijdregistraties, sportnieuws, interviews en reportages. Ook vallen programma's als ''[[NOS Studio Voetbal|Studio Voetbal]]'', ''Studio Sportzomer'' en ''[[De Avondetappe (televisieprogramma)|De Avondetappe]]'' hier onder. De redactie van ''Studio Sport'' verzorgt tevens het ''[[NOS Studio Sport|NOS Sportjournaal]]''.
* ''[[NOVA (televisieprogramma)|NOVA/Den Haag vandaag]]'' - in dit actualiteitenprogramma verzorgt de NOS de parlementaire rubriek ''[[Den Haag Vandaag (televisieprogramma)|Den Haag Vandaag]]''. Hierin wordt dagelijks verslag gedaan van politieke gebeurtenissen, in samenwerking met de redactie van ''NOVA'' ([[Nederlandse Programma Stichting|NPS]]/[[VARA]]).
* ''[[NOS Jeugdjournaal]]'' - een journaal speciaal voor kinderen, uitgezonden op de kinderzender [[NPO Z@PP]].
* ''[[Nieuwsuur]]'' - een actualiteitenprogramma in samenwerking met de [[NTR]] waarin zowel algemeen nieuws als sportnieuws naar voren komt. ''Nieuwsuur'' wordt gezien als opvolger van ''[[NOVA (televisieprogramma)|NOVA]]'' en het ''[[NOS Studio Sport|NOS Sportjournaal]]''. ''Nieuwsuur'' wordt iedere avond om 22.00 uur uitgezonden op [[NPO 2]].
* ''[[NOS Gesprek met de minister-president]]'' - een kort gesprek op vrijdag (18.30 uur, NPO 1) met de [[minister-president]].
* ''[[Andere Tijden Sport]]'' - sportdocumentaires, samen met de VPRO.

=== Themakanalen ===
Naast de uitzendingen op NPO 1, 2 en 3 bestaan er ook themakanalen van de NOS: [[NPO Nieuws]] (voorheen Journaal 24) en [[NPO Politiek]]/NPO Sport (voorheen Politiek 24 en Sport24). Deze kanalen zijn via digitale kabel-tv en internet te bekijken.
* NPO Nieuws is het kanaal met nieuws en actualiteiten, het herhaalt de laatste NOS-journaals en is bovendien live bij grote nieuwsgebeurtenissen. Daarnaast bevat het ook de laatste berichten die ook op [[teletekst]] te zien zijn.
* NPO Politiek bestaat uit alleen maar politieke onderwerpen, op het kanaal zijn tevens hele debatten te zien, daarnaast zendt het ook archiefmateriaal uit. Soms wordt er op dit kanaal sport uitgezonden onder de naam NPO Sport.

== Radio ==
Ook op de radio verzorgt de NOS nieuws- en sportuitzendingen. Enkele programma's zijn:
* ''[[NOS Journaal]]'' - ieder uur een nieuwsbulletin op de publieke radiozenders en veel regionale radiozenders
* ''[[NOS op 3]]'' - Nieuws en actualiteiten op [[NPO 3FM]] en [[FunX]]
* ''[[NOS Langs de Lijn]]'' - sportprogramma, met interviews, discussies en reportages over sport
* ''[[Met het Oog op Morgen|NOS Met het Oog op Morgen]]'' - radioprogramma op de late avond met aandacht voor de actualiteit
* ''[[Radio 1 Journaal|NOS Radio 1 Journaal]]'' - actualiteitenprogramma op [[NPO Radio 1]]

Ook verzorgt de NOS speciale thema-uitzendingen rond nieuws- en sportevenementen, zoals ''[[Radio Tour de France]]'' tijdens de [[Ronde van Frankrijk]] en ''[[Radio Olympia]]'' tijdens de [[Olympische Spelen]].

== Bestuur ==
De NOS vormde, als omroep zonder leden, samen met het coördinatie- en samenwerkingsorgaan NPO (Nederlandse Publieke Omroep) één juridische organisatie: de Nederlandse Omroep Stichting. Om het bestuur binnen het publieke bestel te optimaliseren, is de Mediawet per 1 januari 2010 gewijzigd.<ref>{{cite web |url=https://zoek.officielebekendmakingen.nl/stb-2009-300.html |title= Wet van 2 juli 2009 tot wijziging van de Mediawet 2008 in verband met onder meer de erkenning en de financiering van de publieke omroep |publisher=zoek.officielebekendmakingen.nl}}</ref> Vooruitlopend daarop is – op aangeven van de [[Ministerie van Onderwijs, Cultuur en Wetenschap|minister van OCW]] – NOS-RTV verzelfstandigd. Sinds 1 januari 2009 is de NOS dan ook een zelfstandige organisatie met eigen statuten, met een statutaire directie bestaande uit [[Jan de Jong (televisie)|Jan de Jong]] (algemeen directeur), Geert Hofman (zakelijk directeur) en met een [[raad van toezicht]] die wordt gevormd door de [[raad van bestuur]] van NPO ([[Henk Hagoort]], Ruurd Bierman, Cees Vis).<ref>[http://dutchmedia.nl/blog/?p=1427 'Stichting Nederlandse Omroep Stichting een feit], Dutchmedia, 18 januari 2009</ref>

== Trivia ==
[[Bestand:ScholierenprotestMuseumplein (18).JPG|{{largethumb}}|De NOS neemt een interview af van een scholier die staakt tegen de [[Urennorm in het Nederlandse voortgezet onderwijs|1040-urennorm]]]]
* De NOS kwam op 6 mei 2009 in opspraak toen het moest toegeven een uitzending gemanipuleerd te hebben. Het kwam hiermee naar buiten toen [[GeenStijl]] hen ervan beschuldigde dat het een applaus voor [[Beatrix der Nederlanden|Koningin Beatrix]] tijdens de [[Nationale Dodenherdenking]] van een dag eerder zelf van de feitelijke 14 tot 22 seconden had verlengd.<ref>[http://www.geenstijl.nl/mt/archieven/2009/05/nos_trakteert_beatrix_op_extra.html NOS trakteert Beatrix op extra applaus], GeenStijl, 6 mei 2009</ref> Hoofdredacteur [[Marcel Gelauff]] verklaarde het voorval tegenover ''[[de Volkskrant]]'' als een ongelukkige montage. Bij het monteren van de beelden voor een nieuwsonderwerp in het journaal was een stilte gevallen, die de NOS niet vond passen en daarom opvulde met geluid. In dit geval een tweede uitzending van een deel van het applaus. Volgens Gelauff was het niet de bedoeling van de NOS om 'de BV koningin vooruit te helpen'.
* Op 17 december 2005 nam de NOS na 36 jaar afscheid van het vertrouwde beeldmerk met de ronde en stompe hoeken. Het nieuwe beeldmerk was ontworpen door het Engelse ontwerpbureau [[Lambie-Nairn]], dat ook de [[huisstijl]] voor de Britse omroep [[British Broadcasting Corporation]] (BBC) ontwierp.
*Op 29 januari 2015 werd het achtuurjournaal van de NOS niet uitgezonden omdat de 19-jarige man, Tarik Z, met een goed gelijkend neppistool met [[Knaldemper (wapen)|geluiddemper]] het gebouw van de NOS op het [[Media Park]] in [[Hilversum]] was binnengedrongen. Hij eiste een aantal minuten zendtijd op tv, maar werd door de politie in de studio overmeesterd. Intussen werd het gebouw ontruimd. Door dit incident moest de NOS gedurende 66 minuten testbeeld uitzenden. [[NPO 2]] kon hierdoor ook een tijd niet uitzenden en werd de programmering van de opvolgende week opgegooid.

== Externe link ==
* [http://www.nos.nl/ Officiële website]

{{Appendix}}
{{Commonscat|Nederlandse Omroep Stichting}}
{{Navigatie Nederlandse Publieke Omroep}}
{{Gesproken Wikipedia klein|Nl-Nederlandse Omroep Stichting-article.ogg|3668991}}

[[Categorie:Nederlandse Omroep Stichting| ]]
[[Categorie:Zelfstandig bestuursorgaan]]
