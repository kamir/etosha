[[קובץ:Burt Reynolds 1991 cropped.jpg|ממוזער|230px|ברט ריינולדס ב-1991]]
'''ברט ריינולדס''' (ב[[אנגלית]]: '''Burt Reynolds'''; נולד ב-[[11 בפברואר]] [[1936]]) הוא [[שחקן קולנוע|שחקן קולנוע וטלוויזיה]] [[אמריקאי]], זוכה שני פרסי [[גלובוס הזהב]] ו[[פרס אמי]].

==תחילת דרכו==
ריינולדס החל את דרכו בקולנוע כבר ב[[שנות ה-60]] אך לא זכה להצלחה יתרה, והופיע בעיקר בסרטי פעולה שלא הביאו לו פרסום. ב- [[1972]] לאחר שכיכב בסרטו המצליח של ג'ון בורמן "[[גברים במלכודת]]", הפך בין לילה לכוכב פופולרי. ב[[שנות ה-70]] הופיע בשורה ארוכה של סרטי פעולה מצליחים, והרבה לגלם גבר קשוח בעל חוש הומור, כשוטר מתבודד או נוכל מקסים. בין סרטיו באותה העת היו: "[[המפקח מקסלקי]]" (1973) ([[w:en:White Lightning|White Lightning]]), "[[משחק מכור (סרט 1974)|משחק מכור]]" (1974) ([[w:en:The Longest Yard|The Longest Yard]]) (בשנת 2005 יצאה גרסה חדשה לסרט בכיכובו של [[אדם סנדלר]] וריינודלס הופיע בתפקיד משנה), "[[הפרחח ובת השריף]]" (1977) ([[w:en:Smokey and the Bandit|Smokey and the Bandit]]), "[[הופר (סרט)|הוּפר]]" (1978) ([[w:en:Hooper|Hooper]]), "[[להתחיל מחדש]]" (1979) ([[w:en:Starting Over (1979 film)|Starting Over]]), "[[מרוץ מחוף לחוף]]" (1981) ([[w:en:The Cannonball Run|The Cannonball Run]]), "[[בית הזונות הקטן והטוב בטקסס]]" (1982) ([[w:en:The Best Little Whorehouse in Texas|The Best Little Whorehouse in Texas]]). סרטים אלו ואחרים הפכו אותו לאחד מכוכבי הקופה הגדולים ב[[הוליווד]], והוא אף ביים מספר סרטים, שעל הבולט בהם "[[שארקי]]" (1981) ([[w:en:Sharky's Machine (film)|Sharky's Machine]]) קיבל תגובות נלהבות ממבקרי הקולנוע.

==שנות ה-80 ואילך==
ב-[[1984]], בזמן צילומי הסרט "[[עיר לוהטת]]" בו כיכב לצד [[קלינט איסטווד]], ספג ריינולדס מכה חזקה בפניו ולמשך זמן רב סבל מירידת משקל ומבעיות בריאותיות. ב-[[1987]] כאשר ניסה לחזור לקולנוע לא הצליח לשוב למעמדו, והחל להופיע בשורה של סרטי פעולה וקומדיות שלא זכו להצלחה גדולה.

את הצלחתו הגדולה בתחילת [[שנות ה-90]] מצא ריינולדס דווקא בטלוויזיה, בסדרה הקומית "[[צללים בין ערביים]]" שזכתה לרייטינג גבוה ולשבחי המבקרים, אך לאחר חמש עונות ירדה מהמרקע.

את תפקידו המשמעותי בשנות ה-90 בקולנוע, קיבל דווקא בסרט דל תקציב של הבמאי פול תומאס אנדרסון בשם "[[לילות בוגי]]" ([[1997]]). הסרט שזכה להצלחה גדולה, שיקם את מעמדו של ריינולדס, והוא אף זכה למועמדות לפרס האוסקר כשחקן משנה, על תפקידו בסרט כמפיק סרטי [[פורנוגרפיה|פורנו]] (את האוסקר קטף בסופו של דבר [[רובין ויליאמס]] על תפקידו בסרט "[[סיפורו של ויל האנטינג]]").

==סרטיו==
בקרירה של למעלה מארבעים שנה, הופיע ריינולדס ביותר ממאה וחמישים סרטי קולנוע וטלוויזיה ולמרות שאינו נחשב לכוכב קופה גדול, הוא עדיין כוכב פופולרי בעיקר בארצות הברית, והוא ממשיך להופיע בתפקידי משנה ובתפקידים מגוונים בטלוויזיה.

מבין סרטיו הבולטים ניתן למצוא את:
*"[[גברים במלכודת]]" (1972) של הבמאי ג'ון בורמן וכיכב לצידו [[ג'ון וויט]].
*"המפקח מקלסקי" (1973)
*"[[משחק מכור (1974)|משחק מכור]]" (1974) של הבמאי רוברט אלדריץ (12 הנועזים). 
*"הפרחח ובת השריף" (1977), בו כיכב לצידם של [[סאלי פילד]] וג'קי גליסון. 
*"[[הופר (סרט)|הופר]]" (1978), בו כיכב שוב לצידה של סאלי פילד. 
*"[[להתחיל מחדש (1979)|להתחיל מחדש]]" (1979) של הבמאי [[אלן ג'יי פאקולה]], בו כיכב לצד [[קנדיס ברגן]]. 
*"[[מרוץ מחוץ לחוף]]" (1981) בו כיכב לצד [[דום דה לואיס]], [[דין מרטין]], [[סמי דיוויס ג'וניור]] ו[[פארה פוסט]]. 
*"שארקי" (1981), אותו גם ביים. 
*"בית הזונות הקטן והטוב ב[[טקסס]]" (1982), בו כיכב לצד [[דולי פרטון]]. 
*"חברים טובים" (1982), בו כיכב לצד [[גולדי הון]]. 
*"הגבר שאהב נשים" (1983) של הבמאי [[בלייק אדוארדס]].
*"מחליפים ערוצים" (1988) בה כיכב לצידה של [[קתרין טרנר]]. 
*[[סטריפטיז (סרט)|סטריפטיז]]" (1996) בו כיכב לצד [[דמי מור]]. 
*"[[בין (סרט)|בין]]" (1997) בו כיכב לצד [[רואן אטקינסון]].
*"הצוות" (2000) בו כיכב לצידו של [[ריצ'רד דרייפוס]]. 
*"[[משחק מכור (סרט)|משחק מכור]]" (2005) בו כיכב לצידו של [[אדם סנדלר]].
*"[[הדיוקס קורעים את האזרד]]" (2005) בו כיכב לצידם של [[ג'סיקה סימפסון]] ו[[שון ויליאם סקוט]].
*"בשם המלך: אגדת המצור" (2007)

==קישורים חיצוניים==
{{ויקישיתוף בשורה}}
*{{imdb name|id=0000608|name=ברט ריינולדס}}
*[http://www.burtreynolds.com/ האתר הרשמי]

{{פרס גלובוס הזהב לשחקן המשנה הטוב ביותר - סרט קולנוע}}
{{פרס גלובוס הזהב לשחקן הטוב ביותר בסדרת קומדיה או סדרה מוזיקלית}}
{{מנחי טקסי האוסקר}}
{{מיון רגיל:ריינולדס, ברט}}
[[קטגוריה:שחקני קולנוע וטלוויזיה אמריקאים]]
[[קטגוריה:זוכי פרס גלובוס הזהב - שחקנים]]
[[קטגוריה:זוכי פרס פטל הזהב]]
[[קטגוריה:מנחי האוסקר]]
[[קטגוריה:זוכי אמי - אישים]]
[[קטגוריה:אישים שהונצחו בשדרת הכוכבים של הוליווד: קולנוע]]
