{{פירוש נוסף|נוכחי=אחת ממדינות ארצות הברית|אחר=[[אוניית מערכה]]|ראו=[[אוניות המערכה מסדרת איווה#"ניו ג'רזי" (BB-62)|אוניות המערכה מסדרת איווה]]}}
{{עיר
|שם=ניו ג'רזי
|סוג יישוב=[[מדינות ארצות הברית|מדינה]]
|שם בשפת המקור=New Jersey
|סמל=[[קובץ:Seal of New Jersey.svg|מרכז|100px]]{{ש}}[[סמל ניו ג'רזי]]
|דגל=[[קובץ:Flag of New Jersey.svg|מרכז|גבול|100px]]{{ש}}[[דגל ניו ג'רזי]]
|סוג פרמטר נוסף=כינוי
|פרמטר נוסף=מדינת הגנים - The Garden State
|תמונה=
|כתובית=
|מדינה=ארצות הברית
|סוג יחידה שלטונית ראשונה=
|יחידה שלטונית ראשונה=
|סוג יחידה שלטונית שנייה=
|יחידה שלטונית שנייה=
|סוג יחידה שלטונית שלישית=
|יחידה שלטונית שלישית=
|חבל ארץ=
|מחוז=
|נפה=
|ראש העיר=
|מושל=[[כריס כריסטי]] ([[המפלגה הרפובליקנית|רפובליקני]])
|סוג יחידה שלטונית מתחת=
|נפות במחוז=
|ערים במחוז=
|בירת המחוז=[[טרנטון]]
|העיר הגדולה=[[ניוארק]]
|עיר אם=
|שפה רשמית=אין (בפועל [[אנגלית]])
|שטח=22,608
|שטח מים=3,378
|אחוז מים=14.9%
|דירוג שטח=47
|דירוג אוכלוסייה=11
|דירוג צפיפות=1
|גובה=75
|הנקודה הגבוהה=550
|הנקודה הנמוכה=0
|תאריך ייסוד=[[18 בדצמבר]] [[1787]]
|סדר כניסה=3
|אוכלוסייה=8,791,894
|שנת אוכלוסייה=2010
|הערת אוכלוסייה=
|מטרופולין=
|שנת מטרופולין=
|הערת מטרופולין=
|צפיפות=458
|שנת צפיפות=2010
|קואורדינטות={{coord|40|-74.5|display=inline,title|type:state}}
|אזור זמן=-5
|אתר אינטרנט=[http://www.state.nj.us/ www.state.nj.us]
|מפה={{מפת איתור/ארצות הברית|מדינה=ניו ג'רזי}}
|מפה מפורטת={{מפת מיקום|מדינה=ניו ג'רזי|שם=ניו ג'רזי|אורך=-73.7|רוחב=40|מפורט=כן|כותרת=לא|סוג=ריק}}
|סטטיסטיקות=
}}
'''ניו ג'רזי''' (ב[[אנגלית]]: '''New Jersey''') היא [[מדינות ארצות הברית|מדינה]] ב[[ארצות הברית]]. המדינה, השוכנת בחוף המזרחי, היא אחת המדינות הקטנות בשטחן באיחוד והצפופה במדינות ארצות הברית. היא קרויה על שם האי [[ג'רזי]] שב[[איי התעלה]]. ניו ג'רזי היא אחת מ[[שלוש עשרה המושבות]] המקוריות שמרדו בשלטון ה[[בריטניה|בריטי]] במהלך [[המהפכה האמריקנית]] והקימו את ארצות הברית.

== היסטוריה==
{{הפניה לערך מורחב|היסטוריה של ניו ג'רזי}}
===עד המהפכה האמריקאית===
המתיישבים הראשונים שהתיישבו באזור ניו ג'רזי עשו זאת, ככל הנראה, בתום [[עידן הקרח]], בסביבות שנת 10,500 לפנה"ס. מתיישבים אלה היו ככל הנראה תרבות של ציידים נוודים. ההתיישבות הראשונה המתועדת בכתב היא התיישבות של מתיישבים אירופאים. בשנת [[1497]] ראה המגלה ה[[איטליה|איטלקי]] [[ג'ון קבוט]] את חופי ניו ג'רזי. [[ג'ובני דה וראזאנו]] עבר לאורך החוף בשנת [[1524]] אולם לא נחת על החוף.

המגלה אשר מיפה את החופים של המדינה היה [[הנרי הדסון]] בשנת [[1609]]. ב-[[4 בספטמבר]] [[1609]] נחת הדסון ב[[כף מיי]] והיה האירופאי הראשון שדרך על חופי המדינה. הדסון חקר את [[מפרץ]] דלאוור, ומיפה את חופי המפרץ כאזור נוח להתיישבות. באותה עת התגוררו בשטח המדינה בני שבט הלנאפי.

ההתיישבות האירופאית הראשונה במדינה הייתה התיישבות של מתיישבים [[פינלנד|פינים]] ו[[שבדיה|שבדים]], אשר בשנת [[1638]] הקימו את פורט אלפסבורג ששימשה מרכז מסחרי אזורי באותה עת. בהמשך, ניו ג'רזי הפכה למושבה [[הולנד]]ית, כחלק ממושבת [[הולנד החדשה]] שכללה את "אמסטרדם החדשה" (Nieuw Amsterdam) - כיום [[ניו יורק (מדינה)|ניו יורק]]. אף שההולנדים לא הכירו בבעלות האינדיאנים על השטחים, הם רכשו את האדמות עליהם הם התיישבו (בין היתר את האי [[מנהטן]]). בשנת [[1664]] הפכה ניו ג'רזי לשטח [[אנגלי]] עם כניסת צי אנגלי בפיקודו של הקולונל [[ריצ'רד ניקולס]] ל[[מפרץ ניו יורק]] וכיבוש המושבה ההולנדית כמעט ללא התנגדות.

לאחר [[מלחמת האזרחים האנגלית]] חולקו המושבות של אנגליה באמריקה בין המלך [[צ'ארלס הראשון]] לאחיו, לימים המלך [[ג'יימס השני, מלך אנגליה|ג'יימס השני]]; [[ניו אינגלנד]] נותרה בידי צ'ארלס, ואילו אזור מרילנד וניו ג'רזי הועברו לג'יימס. ג'יימס העניק את שטח מדינת ניו ג'רזי לשני אצילים שהיו נאמנים לבית המלוכה במהלך מלחמת האזרחים: סר [[ג'ורג' קרטרט]] והלורד [[ג'ון ברקלי]].
[[תמונה:RutgersColonial1.JPG|ממוזער|200px|[[אוניברסיטת ראטגרס]] שנוסדה בשנת [[1766]] כ"מכללת המלכה".]]
ברקלי מכר מחצית מהמושבה שלו ב-[[18 במרץ]] [[1673]] לקבוצה של [[אגודת הידידים|קווקרים]], בראשות [[ויליאם פן]] שביקשו להתיישב באזור. ניו ג'רזי חולקה לשתי מושבות - [[ג'רזי המערבית]] ו[[ג'רזי המזרחית]]. חלוקה זו הייתה בתוקף בין [[1674]] - [[1702]], עת אוחדו המושבות ומונה מושל מטעם בית המלוכה לשלוט עליהן.

===המהפכה האמריקאית===
ניו ג'רזי הייתה אחת מ-13 המושבות שמרדו נגד השלטון הבריטי במהלך [[המהפכה האמריקאית]].
ב-[[2 ביולי]] [[1776]], יומיים לפני ש[[הקונגרס הקונטיננטלי השני]] הכריז על עצמאות ארצות הברית משלטון בריטניה, הכריז קונגרס המושבה על עצמו כבית המחוקקים של המדינה, וקיבל את חוקת המדינה. אולם על מנת למנוע מתחים פנימיים בין תומכי ההישארות תחת שלטון בריטניה לבין תומכי העצמאות הכריז הקונגרס כי אם ניו ג'רזי תגיע להסכמה עם בריטניה, החוקה לא תהיה בת תוקף.

נציגי ניו ג'רזי בקונגרס: [[ריצ'רד סטוקטון]], [[ג'ון וית'רספון]], [[פרנסיס הופקינסון]], ג'ון הארט ו[[אברהם קלרק]] חתמו על [[הכרזת העצמאות של ארצות הברית]]. 

במהלך מלחמת העצמאות האמריקנית נערכו מספר קרבות במדינה, והיא עברה מידי המורדים לצבא הבריטי ושוב לידי המורדים מספר פעמים. בשל קרבות חשובים אלה מכונה המדינה "צומת הדרכים של המהפכה" ("The Crossroads of the Revolution"). ב-[[25 בדצמבר]] [[1776]] חצה [[ג'ורג' וושינגטון]] עם [[הצבא הקונטיננטלי]] את נהר ה[[דלוור (נהר)|דלוור]] ותקף את הכוחות ה[[הסיאנים]] הבלתי מוכנים שהיו ב[[טרנטון]] (קרב זה מכונה כיום "[[קרב טרנטון]]"). ב-[[3 בינואר]] [[1777]] זכו כוחות האמריקאים בניצחון נוסף ב[[קרב טרנטון השני]], והביסו את הפרשים של קורנוואליס. זמן קצר לאחר מכן הפתיע וושינגטון את הכוחות הבריטיים ב[[פרינסטון (ניו ג'רזי)|פרינסטון]] וכבש את העיר. ב[[קרב מונמאות']] לא הצליחו כוחותיו של וושינגטון להביס את כוחותיו של [[הנרי קלינטון]].

בשנת [[1783]] התכנס [[הקונגרס הקונטיננטלי]] ב[[אולם נאסאו]] שב[[אוניברסיטת פרינסטון]] ובכך הפכה פרינסטון לבירת [[ארצות הברית]] למשך ארבעה חודשים.

ניו ג'רזי הייתה המדינה השלישית שאישררה את [[חוקת ארצות הברית]], שהייתה מאוד פופולרית בניו ג'רזי מכיוון שאסרה על מדינות ניו יורק ו[[פנסילבניה]] להטיל מכסים על סחורות מניו ג'רזי, אבל התירה לניו ג'רזי להטיל מכסים על סחורות שיובאו למדינה מאירופה. ב-[[20 בנובמבר]] [[1789]] הייתה ניו ג'רזי המדינה הראשונה שאישררה את [[מגילת הזכויות של ארצות הברית]].

חוקת המדינה משנת 1776 נתנה זכות הצבעה לכל אזרחי המדינה שהיו להם נכסים מעל סכום מסוים. בפועל, החוקה נתנה זכות הצבעה לנשים ושחורים, אך לא לנשים נשואות שבאותה עת לא יכלו להיות בעלים על נכסים היות שכל נכסי המשפחה נרשמו על שם הבעל. בשנת [[1807]] העביר הקונגרס המדינתי חוק שפירש את החוקה כך שזכות ההצבעה תחול רק על גברים לבנים.

===המאה ה-19===
ב-[[15 בפברואר]] [[1804]] הייתה ניו ג'רזי האחרונה ממדינות הצפון שהחליטה על ביטול ה[[עבדות]]. ביטול זה לא היה מיידי, והחוק קבע תקופת זמן וביטול חלקי של העבדות. עם תום [[מלחמת האזרחים של ארצות הברית]] נותרו בניו ג'רזי כתריסר עבדים. יחד עם זאת ניו ג'רזי סרבה בתחילה לאשרר את התיקונים לחוקה האוסרים על עבדות בכל שטחי ארצות הברית.

במהלך מלחמת האזרחים לא נערכו קרבות בשטח המדינה, אולם כ-80,000 מתושבי המדינה נלחמו עם כוחות הצפון.

בשנת [[1844]] נחקקה חוקת המדינה השנייה, המחוזות של המדינה הפכו אזורי בחירה עבור סנאט המדינה. 

במהלך [[המהפכה התעשייתית]] הפכה העיר [[פאטרסון (ניו ג'רזי)|פאטרסון]] למרכז תעשייתי. כלכלת המדינה עברה מבסיס חקלאי לבסיס תעשייתי, בעיקר ייצור [[טקסטיל]], והתחבורה במדינה השתפרה עם הנחת מסילות ברזל וייסוד קווי ספינות קיטור.

===המאה ה-20===
במהלך שנות ה-20 צמחה כלכלת המדינה, אולם הכלכלה נפגעה בצורה קשה ב[[השפל הגדול|שפל הכלכלי הגדול]]. 

בשנות ה-30 איפשרה המדינה לקבצנים לקבץ נדבות ברחובות במקום להשתמש בתקציב המדינה לשפר את המצב הקשה. 
במהלך שתי מלחמות העולם הפכה ניו ג'רזי למרכז תעשייתי, ולמרכז לבניית ספינות מלחמה. סמוך לפרוץ [[מלחמת העולם השנייה]] עלה ה[[צפלין]] [[הינדנבורג (ספינת אוויר)|הינדנבורג]] באש ליד [[לייקהרסט (ניו ג'רזי)|לייקהרסט]]. 

בשנות ה-60 אירעו במדינה מספר מהומות על רקע גזעי, הראשונה שבהם ב-[[2 באוגוסט]] [[1964]], ומספר מהומות נוספות בשנת [[1967]] ו-[[1971]].
בשנת [[2012]] בין התאריכים 23/10/12-25/10/12 פגעה סופת ה[[הוריקן סנדי]] במדינת ניו ג'רזי, בסופה נספו עשרות בני אדם ונגרם נזק לרכוש במיליארדי דולרים.

== משפט וממשל==
{{הפניה לערך מורחב|מושל ניו ג'רזי}}
{{הפניה לערך מורחב|בית המחוקקים של ניו ג'רזי}}
בירת מדינת ניו ג'רזי היא העיר [[טרנטון]]. מושל המדינה הנבחר הוא [[כריס כריסטי]] מהמפלגה הרפובליקנית. כריסטי נבחר לכהונתו ב-[[3 בנובמבר]] 2009 והחל למלא תפקידו ב-[[19 בינואר]] [[2010]].
מושל ניו ג'רזי נחשב למושל בעל הסמכויות הרבות ביותר מכל מושלי מדינות ארצות הברית. המושל נבחר בבחירות כלל מדינתיות ובסמכותו למנות בעלי תפקידים רבים. עד שנת [[2006]] כיהן המושל גם כיו"ר סנאט המדינה, ובכך שלט למעשה גם על סדר היום של הרשות המחוקקת. תיקון לחוקת המדינה משנת 2005 שינה מצב זה.

בבחירות לנשיאות ארצות הברית נוטה המדינה להצביע עבור [[המפלגה הדמוקרטית של ארצות הברית|המפלגה הדמוקרטית]].

=== חוקת מדינת ניו ג'רזי ===
{{הפניה לערך מורחב|חוקת מדינת ניו ג'רזי}}
חוקת המדינה ([http://www.njleg.state.nj.us/lawsconstitution/constitution.asp נוסח החוקה]) אומצה בשנת [[1947]]. החוקה קובעת כי במדינה יהיו שני בתי מחוקקים - סנאט בן 40 חברים, ואספה מכוננת של 80 חברים. כל אחד מ-40 מחוזות הבחירה בוחר סנאטור אחד ושני חברי בית נבחרים. בכל מחוז נבחר כל שנה המסתיימת בספרה זוגית שני חברי בית הנבחרים לתקופה של שנתיים. הסנטורים נבחרים כל שנה המסתיימת בספרה 1, 3 ו-7, ומכהנים בהתאמה שנתיים או ארבע שנים.

=== בית המשפט העליון של ניו ג'רזי=== 
[[בית המשפט העליון של ניו ג'רזי]] ([http://www.judiciary.state.nj.us/supreme/index.htm אתר רשמי]) מורכב מנשיא בית המשפט העליון ומששה שופטים. כל השופטים ממונים על ידי מושל ניו ג'רזי בעצת ובהסכמת רוב חברי סנאט המדינה. השופטים מכהנים תקופה של שבע שנים, לאחריה הם יכולים להיות ממונים לתקופות נוספות של שבע שנים עד הגיעם לגיל 70.

== גאוגרפיה==
ניו ג'רזי גובלת בצפונה ב[[מדינות ארצות הברית|מדינת]] [[ניו יורק (מדינה)|ניו יורק]], במזרחה ב[[האוקיינוס האטלנטי|אוקיינוס האטלנטי]], בדרומה ב[[דלוור]] ובמערבה ב[[פנסילבניה]].

ניו ג'רזי מחולקת לשלושה אזורים גאוגרפיים: [[ניו ג'רזי הצפונית]], [[ניו ג'רזי המרכזית|המרכזית]] ו[[ניו ג'רזי הדרומית|הדרומית]].
ניו ג'רזי הצפונית מהווה חלק ממטרופולין העיר [[ניו יורק]], ותושבי האזור מיוממים לניו יורק (עובדים במהלך היום בניו יורק ושבים בלילה לבתיהם).
מרכז ניו ג'רזי הוא אזור פרוורי ברובו, בעוד שדרום ניו ג'רזי מהווה חלק ממטרופולין [[פילדלפיה]] שב[[פנסילבניה]].

== כלכלה==
המחלקה לאנליזה כלכלית [http://www.bea.gov] של ניו ג'רזי העריכה את התוצר הכולל של המדינה בשנת [[2003]] ב- 397 מיליארד [[דולר אמריקאי|דולרים]]. ההכנסה הממוצעת לתושב בניו ג'רזי, $40,427, היא הרביעית בגובהה בארצות הברית. התקציב החציוני של משק בית הוא $55,146 - הגבוה מבין מדינות ארצות הברית. שניים ממחוזות המדינה כלולים ברשימת 100 המחוזות העשירים בארצות הברית. לנשים במדינה הכנסה ממוצעת לנפש הגבוהה ביותר מבין מדינות ארצות הברית.

התוצרת החקלאית של המדינה כוללת בקר, סוסים, ירקות, פירות, אגוזים, מאכלי ים ומוצרי חלב. המדינה מייצאת בעיקר [[חמוצית|חמוציות]] ו[[חציל|חצילים]]. העיר האמונטון בדרום המדינה ידועה בייצור ה[[אוכמניה|אוכמניות]] שלה, ונחשבת "בירת האוכמניות העולמית".

עיקר התוצרים התעשייתיים של המדינה כוללים מוצרים כימיים ותרופות, וכן מוצרי חשמל ודפוס. תיירות מהווה מרכיב חשוב בכלכלת המדינה - נכון לשנת [[2001]] המדינה מרוויחה למעלה מ- 30 מיליארד דולר מדי שנה מתיירות.

בניו ג'רזי מצוי מתקן איחסון הנפט הגדול ביותר ביבשת אמריקה, ואין גדול ממנו באפריקה, אירופה ואוקיאנה (רק במזרח התיכון מצויים מתקני איחסון גדולים יותר).

ניו ג'רזי מובילה בין מדינות ארצות הברית במספר החברות שהנהלתן נמצאת במדינה. 100 מתוך 500 החברות הגדולות בארצות הברית ממוקמות בניו ג'רזי.

[[נמל התעופה הבינלאומי ניוארק ליברטי]], המצוי במדינה, הוא השביעי מבין נמלי התעופה של [[ארצות הברית]] במספר העוברים בו. [[נמל ניוארק - אליזבת]] הוא נמל המכליות הגדול ביותר בעולם.

== אוכלוסייה==

{| class="toccolours" align="left" cellpadding="4" cellspacing="0" style="margin:0 0 1em 1em; font-size: 95%;"
|-
! colspan=2 bgcolor="#ccccff" align="center"| אוכלוסיית המדינה לאורך ההיסטוריה
|-
! align="center"| שנה !! align="right"| אוכלוסייה
|-
| colspan=2|<hr>
|-
| align="center"| 1790 || align="right"| 184,139
|-
| align="center"| 1800 || align="right"| 211,149
|-
| align="center"| 1810 || align="right"| 245,562
|-
| align="center"| 1820 || align="right"| 277,575
|-
| align="center"| 1830 || align="right"| 320,823
|-
| align="center"| 1840 || align="right"| 373,306
|-
| align="center"| 1850 || align="right"| 489,555
|-
| align="center"| 1860 || align="right"| 672,035
|-
| align="center"| 1870 || align="right"| 906,096
|-
| align="center"| 1880 || align="right"| 1,131,116
|-
| align="center"| 1890 || align="right"| 1,444,933
|-
| align="center"| 1900 || align="right"| 1,883,669
|-
| align="center"| 1910 || align="right"| 2,537,167
|-
| align="center"| 1920 || align="right"| 3,155,900
|-
| align="center"| 1930 || align="right"| 4,041,334
|-
| align="center"| 1940 || align="right"| 4,160,165
|-
| align="center"| 1950 || align="right"| 4,835,329
|-
| align="center"| 1960 || align="right"| 6,066,782
|-
| align="center"| 1970 || align="right"| 7,168,164
|-
| align="center"| 1980 || align="right"| 7,364,823
|-
| align="center"| 1990 || align="right"| 7,730,188
|-
| align="center"| 2000 || align="right"| 8,414,350
|}

נכון לשנת [[2009]] התגוררו במדינה 8,707,739 תושבים, מהם 1.6 מיליון (19.2%) שנולדו מחוץ למדינה. ניו ג'רזי היא המדינה העשירית במספר תושביה מבין כל מדינות ארצות הברית, והצפופה ביותר מבין כל המדינות - 438 נפשות לקמ"ר (1,134.4 נפשות למייל רבוע).

=== אוכלוסייה לפי גזע===

אוכלוסיית ניו ג'רזי לפי גזעים:
*66.0% לבנים
*13.6% שחורים
*13.3% היספנים
*5.7% אסייתים
*0.2% אינדיאנים
*2.5% מעורבים

===אוכלוסייה לפי מוצא===
נכון לשנת [[2000]] במדינת ניו ג'רזי אחוז ה[[יהדות|יהודים]] השני בגובהו מבין מדינות ארצות הברית (אחרי מדינת ניו יורק), כמו כן אחוז ה[[אסלאם|מוסלמים]] השני בגובהו (אחרי [[מישיגן]]). במדינה אחוז יוצאי [[איטליה]] השלישי בגובהו בארצות הברית. 

קבוצות המוצא העיקריות של ניו ג'רזי הן:
* [[איטליה|איטלקים]] - 17.9%
* [[אירלנד|אירים]] - 15.9%
* [[אפריקה|שחורים]] - 13.6%
* [[גרמניה|גרמנים]] - 12.6%
* [[פולין|פולנים]] - 6.9%

===אוכלוסייה לפי הכנסה===
הערים [[ניוארק]] ו[[קמדן (ניו ג'רזי)|קמדן]] נחשבות שתים מהערים העניות ביותר בארצות הברית, וזאת על אף שההכנסה החציונית של תושבי ניו ג'רזי היא הגבוהה בארצות הברית, וההכנסה הממוצעת לנפש במדינה היא השנייה בארצות הברית (אחרי [[קונטיקט]]). הסיבה להבדלים אלה היא בעובדה שמרבית אוכלוסיית ניו ג'רזי היא עירונית. כל 21 מחוזות המדינה הם ערים למעשה או אזורים עירוניים. בעוד שבערים גרה אוכלוסייה ענייה ביותר, מרבית המחוזות הם פרוורים בהם אוכלוסייה אמידה ביותר.

===אוכלוסייה לפי גיל ומגדר===

* מתחת לגיל 5 - 6.7%.
* מתחת לגיל 18 - 24.8%.
* מעל גיל 65 - 13.2%

51.5% מהתושבים הן נשים.

=== אוכלוסייה לפי דת===
[[תמונה:New Jersey Population Map.png|ממוזער|300px|שמאל|צפיפות אוכלוסין בניו ג'רזי]]

אוכלוסיית ניו ג'רזי לפי דת:

*[[נצרות|נוצרים]] &ndash; 80%
**[[הכנסייה הקתולית|קתוליות]] &ndash; 39%
**[[פרוטסטנטיות|פרוטסטנטים]] &ndash; 36%
***[[בפטיזם|בפטיסטים]] &ndash; 9%
***[[מתודיזם|מתודיסטים]] &ndash; 6%
***[[פריסביטריאניות|פריביטריאנים]] &ndash; 5%
***כתות פרוטסטנטיות אחרות; 17%
**כתות נוצריות אחרות &ndash; 4%
*[[יהדות|יהודים]] &ndash; 2%
*דתות אחרות (לדוגמה: הינדים וסיקים) &ndash; 2%
*חסרי דת  &ndash; 16%

== תרבות==
=== מוזיקה===
ניו ג'רזי מהווה מרכז עיקרי של מוזיקת ה[[רוק (מוזיקה)|רוק]] ומוזיקת [[ראפ]]. מוזיקאים ידועים שהחלו את דרכם המוזיקלית בניו ג'רזי או נולדו במדינה הם [[ג'ון בון ג'ובי]], [[ברוס ספרינגסטין]], [[פרנק סינטרה]], [[ויטני יוסטון]], זמר ה[[ג'אז]] [[קאונט בייסי]], להקת [[מחתרת הקטיפה]], [[קווין לטיפה]], [[הפוג'יז]], [[האחים ג'ונאס]] ועוד רבים.

=== טלוויזיה וסרטים ===
סדרות [[טלוויזיה]] רבות וסרטי קולנוע רבים צולמו או מתרחשים בניו ג'רזי. 
דרמת הטלוויזיה [[הסופרנוס]] מתארת את חייה של משפחת [[פשע מאורגן]] בניו ג'רזי, מצולמת ברחבי המדינה. 

סצנות רבות מהסרט [[הסנדק (סרט)|הסנדק]] משנת [[1972]] צולמו בניו ג'רזי, שהידועה שבהן - הסצנה בה אומרים "עזוב את האקדח, קח את ה[[קנולי]]" צולמה על גדת נהר ה[[הדסון (נהר)|הדסון]].

הסרט [[ביג]] בכיכובו של [[טום הנקס]] משנת [[1988]] צולם במדינה וכן הסרט "מלחמת העולמות" משנת [[2005]], וזאת מאחר שתשדיר הרדיו המקורי של [[אורסון וולס]] מתרחש בעיירה [[גרוברז מיל]] במדינה. רבים מסרטיו של הבמאי [[קווין סמית']] מתרחשים בניו ג'רזי.

== תחבורה==
הכביש הראשי העובר במדינה - ה[[ניו ג'רזי טרנפייק]] הוא אחד הכבישים הידועים והעמוסים ביותר בארצות הברית. [[כביש אגרה]] זה מקשר בין מדינת [[דלוור]] לבין העיר [[ניו יורק]], ומכונה בקיצור 
"הטרנפייק" ("the Turnpike" ) היינו "כביש האגרה המהיר".

הכביש ידוע ביציאותיו המכונות על שם אנשים ידועים שמוצאם מניו ג'רזי כגון הממציא [[תומאס אדיסון]], מזכיר המדינה והאוצר של ארצות הברית [[אלכסנדר המילטון]], נשיאי ארצות הברית [[וודרו וילסון]] ו[[גרובר קליבלנד]], והסופרים [[ג'יימס פנימוק קופר]], [[ג'וייס קילמר]] ו[[וולט ויטמן]].

כביש עיקרי נוסף הוא [[גארדן סטייט פארקווי]] (Garden State Parkway) העובר לאורך הגבול של המדינה עם מדינת ניו יורק ומקשר את מטרופולין ניו יורק עם [[אטלנטיק סיטי]].

[[נמל התעופה הבינלאומי ניוארק ליברטי]] הוא אחד משדות התעופה העיקריים של ארצות הברית, ואחד משלושת שדות התעופה המשמשים את מטרופולין העיר ניו יורק.

== שלטון מקומי ==
בניו ג'רזי יש כיום 566 ערים ועיריות. כל שטחי המדינה שייכים לערים ועיריות אלה ואין שטחים שאינם שטח עירוני מסוג זה.

=== ממשל ===
ישנם חמשה סוגי שלטון מקומי בניו ג'רזי. מרבית ההבדלים הם היסטוריים וכיום ההבדלים המהותיים העיקריים הם בין רבעים, ערים ועיירות.

== מחוזות המדינה ==
{{ערך מורחב|ערך=[[מחוזות ניו ג'רזי]]}}
ניו ג'רזי מחולקת מבחינה אדמיניסטרטיבית ל-21 מחוזות. חלוקה זו קיימת החל מראשית המאה ה-19, והיא מתבססת על חלוקה הקיימת מהתקופה הקולוניאלית. 
תשעה הנבחרים של כל מחוז ומחוז נקראים "אנשים חופשיים" (Freeholder) ומכהנים יחד ב[[מועצת נבחרי האנשים החופשיים]] (Board of Chosen Freeholders) המנהלים כל מחוז ומחוז.

בחלק מהחוזות המועצה משמשת הן כגוף מחוקק (חקיקה מקומית) ומפקח והן כגוף מבצע. בחלק מהמחוזות המועצה היא גוף מחוקק ומפקח בלבד, ואדם נוסף "פקיד המחוז" (County Executive) הנבחר בבחירות ישירות מכהן כגוף מבצע.

== ערים ==
[[תמונה:Newark Skyline.jpg|ממוזער|300px|שמאל|ניוארק, העיר הגדולה בניו ג'רזי]]
ערים עיקריות בניו ג'רזי - לפי גודל אוכלוסייתן (נתונים נכונים לשנת [[2000]]):

=== הערים הגדולות ביותר (אוכלוסייה מעל 100,000 תושבים) ===
למרות העובדה שניו ג'רזי היא הצפופה במדינות ארצות הברית, מספר הערים הגדולות בה קטן יחסית. בשנת [[2000]] היו במדינה רק ארבע ערים שאוכלוסיותן מעל 100,000 תושבים. 
*[[ניוארק]]: 273,546 (הערכה לגבי שנת 2004: 280,451)
*[[ג'רזי סיטי]]: 240,055 (הערכה לגבי שנת 2004: 239,079)
*[[פטרסון (ניו ג'רזי)|פטרסון]]: 149,222 (הערכה לגבי שנת 2004: 150,86)
*[[אליזבת (ניו ג'רזי)|אליזבת]]: 120,568  (הערכה לגבי שנת 2004: 124,724)
*[[אדיסון (ניו ג'רזי)|אדיסון]] 97,687 (הערכה לגבי שנת 2004: 100,142)
*[[וודברידג' (ניו ג'רזי)|וודבריג']]: 97,203 (הערכה לגבי שנת 2004: 100,775)

=== עיירות וערים (אוכלוסייה של 60,000–99,999) ===
*[[דובר טאונשיפ(ניו ג'רזי)|דובר טאונשיפ]]: 89,706 (הערכה לגבי שנת 2004: 94,320) 
*[[המילטון (ניו ג'רזי)|המילטון]]: 87,109 
*[[טרנטון]]: 85,403 
*[[קמדן (ניו ג'רזי)|קמדן]]: 79,904 
*[[קליפטון (ניו ג'רזי)|קליפטון]]: 78,672 
*[[בריק (ניו ג'רזי)|בריק]]: 76,119 
*[[צ'רי היל (ניו ג'רזי)|צ'רי היל]]: 69,965 
*[[איסט אורנג' (ניו ג'רזי)|איסט אורנג']]: 69,824 
*[[פאסאיק (ניו ג'רזי)|פסאסאיק]]: 67,861 
*[[יוניון סיטי (ניו ג'רזי)|יוניון סיטי]]: 67,088 
*[[מידלטאון (ניו ג'רזי)|מידלטאון]]: 66,327 
*[[גלאוסטר (ניו ג'רזי)|גלאוסטר]]: 64,350 
*[[באיון (ניו ג'רזי)|באיון]]: 61,842 
*[[אירבינגטון (ניו ג'רזי)|אירבינגטון]]: 60,695 
*[[אולד ברידג' (ניו ג'רזי)|אולד ברידג']] 60,456 
*[[לייקווד (ניו ג'רזי)|לייקווד]] 60,352

===ערי המדינה - דירוג לפי הכנסה===
עשרת העשירות בערי ניו ג'רזי לפי הכנסה ממוצעת לנפש, נכון לשנת [[2000]]:
#[[מנטולוקינג (ניו ג'רזי)|מנטולוקינג]]	$114,017
#[[סאדל ריבר (ניו ג'רזי)|סאדל ריבר]]	$85,934	
#[[פאר הילז (ניו ג'רזי)|פאר הילז]]	$81,535	
#[[אסקס פלז (ניו ג'רזי)|אסקס פלז]]	$77,434	
#[[אלפיין (ניו ג'רזי)|אלפיין]]	$76,995	
#[[מילברן (ניו ג'רזי)|מילברן]]	$76,796	
#[[רמסון (ניו ג'רזי)|רמסון]]	$73,692
#[[האדרינג (ניו ג'רזי)|הארדינג]]	$72,689	
#[[טטרבורו (ניו ג'רזי)|טטרבורו]]	$72,613	
#[[ברנרדסוויל (ניו ג'רזי)|ברנרדסוויל]]	$69,854

== השכלה ==

מערכת ההשכלה הציבורית של ניו ג'רזי נחשבת לאחת הטובות ביותר בארצות הברית. בעיר [[פרינסטון (ניו ג'רזי)|פרינסטון]] מצויים שניים ממוסדות ההשכלה הגבוהה המובילים בעולם, [[אוניברסיטת פרינסטון]] ו[[המכון למחקר מתקדם]].

54% מבוגרי בתי הספר התיכונים ממשיכים ללמוד באוניברסיטאות ובמכללות (המדינה השנייה בהישג זה אחרי [[דקוטה הצפונית]] בה מספר מסיימי התיכון הממשיכים ללמוד במוסדות השכלה גבוהה הוא 59%). ב[[מסצ'וסטס]] אחוז זהה (54%) של בוגרים הממשיכים למוסדות השכלה גבוהה. בניו ג'רזי מתגוררים יותר מהנדסים ומדענים מבכל מדינה אחרת של ארצות הברית [http://measuringup.highereducation.org/2002/compare.htm]. 

=== מכללות ואוניברסיטאות ===
{|
|- valign=top
|
*[[אוניברסיטת פרינסטון]]
*[[המכון למחקר מתקדם]]
*[[אוניברסיטת דרו]]
*[[אוניברסיטת ויליאם פטרסון]]
*[[אוניברסיטת מונמאות']]
*[[אוניברסיטת ניו ג'רזי סיטי]]
*[[אוניברסיטת סיטון הול]]
*[[אוניברסיטת פיירלי דיקנסון]]
*[[אוניברסיטת קין]]
*[[אוניברסיטת ריידר]]
*[[אוניברסיטת רוון]]
*[[האוניברסיטה המדינתית מונטקלייר]]
*[[אוניברסיטת ראטגרס]], האוניברסיטה המדינתית של ניו ג'רזי
*[[האוניברסיטה לרפואה ורפואת שיניים של ניו ג'רזי]]
*[[המכון לטכנולוגיה של ניו ג'רזי]]
*[[המכון לטכנולוגיה סטיוונס]]
|
*[[המכללה המדינתית תומאס אדיסון]]
*[[מכללת בלומפילד]]
*[[מכללת ברקלי]], 
*[[מכללת ג'ורג'יאן קורט]]
*[[מכללת ניו ג'רזי]]
*[[מכללת סנטנרי]]
*[[מכללת סנט אליזבט]]
*[[מכללת סנט פיטרס]]
*[[מכללת פליסיאן]]
*[[מכללת קלדוול]]
*[[מכללת ריצ'רד סטוקטון]]
*[[מכללת רמפו]]
|}

===מכללות קהילתיות===
בניו ג'רזי 19 מכללות קהילתיות:

*[[המכללה הקהילתית אטלנטיק קייפ]] שב[[מייז לנדינג (ניו ג'רזי)|מייז לנדינג]] 
*[[המכללה הקהילתית ברגן]] שב[[פרמוס (ניו ג'רזי)|פרמוס]]
*[[המכללה הקהילתית ברוקדייל]] שב[[לינקרופט (ניו ג'רזי)|לינקרופט]] - המכללה הקהילתית של [[מחוז מונמאות' (ניו ג'רזי)|מחוז מונמאות']]
*[[המכללה הקהילתית בורלינגטון]] שב[[פמברטון (ניו ג'רזי)|פמברטון]]
*[[המכללה הקהילתית קמדן]] שב[[בלקווד (ניו ג'רזי)|בלקווד]], [[קמדן (ניו ג'רזי)|קמדן]] ו[[צ'רי היל (ניו ג'רזי)|צ'רי היל]]
*[[המכללה המחוזית של מוריס]], [[רנדולף (ניו ג'רזי)|רנדולף]]
*[[מכללת מחוז קמברלנד]], [[ויינלנד (ניו ג'רזי)|ויינלנד]]
*[[מכללת מחוז אסקס]], קמפוסים ב[[ניוארק]] וב[[ווסט קאלדוול (ניו ג'רזי)|ווסט קאלדוול]] 
*[[מכללת מחוז גלאוצ'סטר]], [[סיוול (ניו ג'רזי)|סיוול]]
*[[המכללה הקהילתית של מחוז הדסון]], [[ג'רזי סיטי (ניו ג'רזי)|ג'רזי סיטי]]
*[[המכללה הקהליתית של מחוז מרסר]], [[טרנטון]]
*[[מכללת מחוז מידלסקס]], [[אדיסון (ניו ג'רזי)|אדיסון]]
*[[מכללת מחוז אושן]], [[טומס ריוור (ניו ג'רזי)|טומס ריבר]]
*[[המכללה הקהילתית מחוז פאסאייק]], שב[[פטרסון (ניו ג'רזי)|פטרסון]], ב[[ואנאקי (ניו ג'רזי)|ואנאקי]], וב[[ויין (ניו ג'רזי)|ויין]]
*[[המכללה הקהילתית עמק רריטן]], [[נורת' ברנץ' (ניו ג'רזי)|נורת' ברנץ']]
*[[המכללה הקהילתית סיילם]], [[קרניז פויינט (ניו ג'רזי)|קרניז פויינט]]
*[[המכללה הקהילתית מחוז ססקס]], [[ניוטון (ניו ג'רזי)|ניוטון]]
*[[מכללת מחוז יוניון]] שב[[קנפורד (ניו ג'רזי)|קנפורד]], [[אליזבת (ניו ג'רזי)|אליזבת]], וב[[פליינפילד (ניו ג'רזי)|פליינפילד]]
*[[המכללה הקהילתית מחוז וורן]], [[וושינגטון (ניו ג'רזי)|וושינגטון]]

== ספורט ==
לניו ג'רזי שלוש קבוצות בליגה העליונה, אולם שתיים מהן - החברות בליגת הפוטבול הלאומית ([[NFL]]) -  משייכות עצמן לעיר ניו יורק.

{|
|- valign=top
|
*[[ניו ג'רזי דווילס]], ליגת ההוקי הלאומית ([[NHL]])
*ליגת הפוטבול הלאומית ([[NFL]]):
**[[ניו יורק ג'יינטס]]
**[[ניו יורק ג'טס]]
*[[רד בול ניו יורק]], ליגת הכדורגל העליונה ([[MLS]])
*[[גאוות ניו ג'רזי]], [[ליגת הלאקרוס העליונה]]
|
*ליגות הבייסבול הנמוכות:
**[[אטלנטיק סיטי סרף]]
**[[כרישי הנהר של קמדן]]
**[[ניו ג'רזי קרדינלס]]
**[[תני ניו ג'רזי]] 
**[[דובי ניוארק]]
**[[כחולי הכפות של לייקויו]]
**[[הפטריוטים של סומרסט]] 
**[[רעמי טרנטון]]
|}

== סמלי המדינה==
* [[ציפור]] המדינה: [[חוחית]]
* חיית המדינה: [[סוס]] 
* [[פרח]] המדינה: [[סיגלית]]
* עץ המדינה: [[אלון]] צפוני אדום
* דג המדינה: [[שמך]]
* ריקוד המדינה: סקוור דנס 
* [[דינוזאור]] המדינה: [[הדרוזאורוס]]
* [[חרק]] המדינה: [[דבורת הדבש|דבורה]]
* [[מוטו]] המדינה: "חירות ושפע" - "Liberty and prosperity"
* כינוי המדינה: מדינת הגנים (Garden State)

== ראו גם ==
* [[מחוזות ניו ג'רזי]]

== קישורים חיצוניים==
* [http://www.state.nj.us  אתר רשמי]
* [http://www.state.nj.us/travel/ אתר רשמי של משרד התיירות של המדינה]
* [http://www.nj.gov/localgov.htm רשימת האתרים המוניציפליים והמחוזיים של המדינה]
* [http://www.njslom.org/types.html תיאור שיטות הממשל המקומי במדינה] 
* [http://www.aboutnewjersey.com מידע על המדינה]
* [http://history.rays-place.com/nj/index.htm היסטריה של המדינה]
* [http://quickfacts.census.gov/qfd/states/34000.html דף המדינה באתר מרשם האוכלוסין של ארצות הברית]
* [http://www.weirdnj.com מידע מוזר על המדינה]

{{מדינות ארצות הברית}}

[[קטגוריה:מדינות ארצות הברית]]
[[קטגוריה:ניו ג'רזי|*]]
