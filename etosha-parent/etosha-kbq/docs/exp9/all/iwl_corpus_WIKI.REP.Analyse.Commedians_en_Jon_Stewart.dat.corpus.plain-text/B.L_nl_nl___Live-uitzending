[[Bestand:Live broadcasting.jpg|thumb|Satellietwagens die worden gebruikt om camerabeelden rechtstreeks door te geven. Foto genomen tijdens live-uitzending van de begrafenis van [[Bernhard van Lippe-Biesterfeld|Prins Bernhard]] in [[Delft]] (2004)]]
Een '''rechtstreekse uitzending''' of '''live-uitzending''' is een uitzending op [[radio]], [[televisie]] of [[internet]], in een [[bioscoop]], of op een (permanent of tijdelijk opgesteld) scherm buiten, die rechtstreeks een voorstelling, een presentatie of een verslag van een gebeurtenis doorgeeft.

Is een muziekprogramma live, dan betekent dat strikt genomen dat er op hetzelfde moment ergens wordt gemusiceerd. Men spreekt echter ook van live als er plaatjes worden gedraaid terwijl alleen de aankondigingen op hetzelfde moment worden gesproken.

In een televisieprogramma wordt vaak het woord LIVE in de hoek getoond. Nadeel daarvan is dat de uitzending, bijvoorbeeld door mensen thuis of door een ander televisiestation, kan worden opgenomen om later te vertonen, waarbij het woordje LIVE niet verdwijnt. 
Wat hiervoor over een muziekprogramma is gezegd, geldt ook voor televisieprogramma's. Een consumentenprogramma wordt bijvoorbeeld live uit de studio gepresenteerd, maar afgewisseld met eerder opgenomen interviews, waarbij dan ten onrechte het woord LIVE blijft staan.

Als een programma live wordt uitgezonden, zijn de kijkers of luisteraars direct op de hoogte van een actuele gebeurtenis. Voor een studioprogramma (een [[Journaal (televisie)|journaal]] bijvoorbeeld) betekent dat dat men direct kan reageren op de actualiteit. Bij discussieprogramma's vindt men het vaak een voordeel dat de spanning groter is dan wanneer het programma eerst zou worden gemonteerd; alle gesproken woorden gaan immers rechtstreeks de ether in. 
Een nadeel is dat er dingen mis kunnen gaan: de spreker verspreekt zich of er wordt de verkeerde muziek gespeeld.
In een journaaluitzending zijn dergelijke missers geen zeldzaamheid.

== Semi-live ==
Sommige praatprogramma's kiezen niettemin voor een '''semi-live''' uitzending: dat wil zeggen dat er enkele uren zitten tussen opname en uitzending, waardoor missers of saaie momenten kunnen worden weggeknipt. Bovendien heeft een 'semi-live' uitzending nog een ander voordeel; er hoeft geen [[omzetbelasting]] betaald te worden voor het uitzenden.
Een [[interview]] in een andere taal wordt bij voorkeur eerder opgenomen, zodat het kan worden [[ondertiteling|ondertiteld]].

== Bijna live ==
De Nederlandse televisie heeft onlangs de vaardigheid ontwikkeld om Engels gesproken teksten in een minimaal tijdsbestek te vertalen. Een toespraak van een Amerikaanse president kan '''bijna live''', met een vertraging van minder dan een minuut, ondertiteld worden uitgezonden.

In de Verenigde Staten klonk ook een pleidooi voor "bijna live" uitzendingen, toen bij de [[Super Bowl]] in 2004 [[Janet Jackson]] haar borst had laten ontbloten. Met een vertraging van een minuut zou, meende men, een alerte regisseur in staat moeten zijn zo'n scabreus moment uit de uitzending te houden. Dat gebeurde bij de Super Bowl in februari 2006: de uitzending werd met 5 seconden vertraging uitgezonden waardoor tijdens het optreden van de Rolling Stones de woorden ''"You make a dead man come"'' (uit het liedje ''Start Me Up'') onhoorbaar gemaakt konden worden.

== Zie ook ==
* [[Live-uitvoering]]
* [[Livealbum]]

[[Categorie:Televisiegenre]]
