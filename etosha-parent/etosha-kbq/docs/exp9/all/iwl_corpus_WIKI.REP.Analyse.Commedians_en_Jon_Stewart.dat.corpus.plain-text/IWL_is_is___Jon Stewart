[[Mynd:Jon_Stewart_at_Cabaret_2008_benefit.jpg|thumb|200px|Jon Stewart]]
'''Jon Stewart''' (fæddur '''Jonathan Stuart Leibowitz'''; [[28. nóvember]] [[1962]]) er grínisti, leikari og sjónvarpsþáttastjórnandi, þekktur sem þáttastjórnandi [[Bandaríkin|bandaríska]] háðsádeiluþáttarins [[The Daily Show]].

== Uppruni ==
Jon Stewart fæddist í [[New York-borg]] og ólst upp í [[New Jersey]] þar sem hann gekk í Lawrence High School, fjölskylda hans eru [[gyðingar]]. Síðar sótti hann nám í The College of William and Mary í [[Williamsburg, Virginíufylki|Williamsburg]] í [[Virginíufylki]]. Í dag er hann giftur Tracey McShane og eiga þau tvö börn.

== Ferill ==
Stewart flutti til [[New York-borg|New York]] árið [[1986]] til þess að reyna fyrir sér í [[uppistand]]i. Ári síðar steig hann á svið í klúbbnum The Bitter End þar sem hann hóf feril sinn. Stewart tók við sem kynnir þáttarins The Daily Show á [[Comedy Central]] í upphafi árs [[1999]] en Stewart er einnig höfundur og meðframleiðandi þáttarins. Stewart hefur einnig leikið í grínmyndum á borð við ''[[Evan Almighty]]'' þar sem hann kemur fram sem hann sjálfur og verið gestaleikari í grínþáttum á borð við ''[[The Nanny]]'', ''[[Spin City]]'' og ''[[American Dad]]''. Hann hefur gefið út tvær bækur, ''Naked Pictures of Famous People'' árið [[1998]] og ''America (The Book): A Citizen´s Guide to Democracy Inaction'' árið [[2004]]. Seinni bókin er skrifuð af rithöfundum The Daily Show og er háðsádeila á bandarískt stjórnskipulag þar sem stofnanir þess eru krufðar á kaldhæðinn hátt.

== Pólitísk staða ==
Þegar Stewart tók við sem þáttastjórnandi The Daily Show breytti hann áherslum þáttarins úr hversdagslegum umfjöllunum um frægt fólk yfir í hnitmiðaða pólitíska ádeilu. Hann bað starfsmenn sína um að skrifa út frá sínum eigin pólitísku sjónarmiðum og leyfa ástríðu um málefnin að koma fram á gamansaman hátt. Þeir kalla þáttinn plat fréttaþátt sem dragi helstu ádeilur sínar úr nýliðnum fréttum um stjórnmál og stjórnmálamenn ásamt gagnrýni á fjölmiðla.

[[Adam Clymer]] hefur haldið því fram að The Daily Show hygli demókrötum á kostnað repúblikana. Stewart segir ástæðu þess að [[repúblikanaflokkurinn]] virðist oftar eiga undir högg að sækja í þáttunum sé vegna þess hversu flokkurinn sé sterkur fyrir og álítur að þeir séu því betra skotmark, [[demókrataflokkurinn]] hafi veika stöðu til áhrifa í þjóðfélaginu, það skili því litlu að gagnrýna þá sem hafi lítil áhrif. The Daily Show hefur hins vegar styrkt demókratann [[Anthony Weiner]] til framboðs í [[fulltrúadeild Bandaríkjaþings]].

Þátturinn hefur verið gagnrýndur fyrir að gera ungt fólk sjálfumglatt og láta það fari á mis við háleitari markmið stjórnmálanna. Þessu er svarað með því að segja að aðal markmið þáttanna sé að skemmta fólki og fyrst og fremst eigi að líta á þáttinn sem grín.

== Tenglar ==
{{commonscat}}
* [http://www.wm.edu/ The Collage of William and Mary]
* [http://www.bitterend.com/ The Bitter End]
* [http://www.comedycentral.com/ Comedy central]

[[Flokkur:Bandarískir uppistandarar|Stewart, Jon]]
[[Flokkur:Þáttastjórnendur]]
[[Flokkur:Bandarísk stjórnmál]]
{{fe|1962|Stewart, Jon}}
