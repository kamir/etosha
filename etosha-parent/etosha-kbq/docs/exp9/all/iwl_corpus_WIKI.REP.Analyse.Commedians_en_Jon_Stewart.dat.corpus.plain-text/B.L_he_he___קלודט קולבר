[[קובץ:Claudette Colbert in I Cover the Waterfront 2.jpg|שמאל|ממוזער|250px|קלודט קולבר, 1933]]
'''קלודט קולבר''' ([[אנגלית]]: '''Claudette Colbert''';{{כ}} [[13 בספטמבר]] [[1903]] - [[30 ביולי]] [[1996]]) הייתה [[שחקן קולנוע|שחקנית קולנוע]] ו[[שחקן תיאטרון|תיאטרון]] [[אמריקני]]ת, ילידת [[פריז]], שהייתה לאחת השחקניות המצליחות ביותר בתקופתה. 

== חייה ==
נולדה כלילי קלודט צ'וצ'וין ב[[פריז]], בירת [[צרפת]]. כעבור מספר שנים היגרו הוריה ל[[ארצות הברית]] והתמקמו ב[[ניו יורק]]. היה לה אח אחד, צ'ארלס, שהפך להיות הסוכן של אחותו. היא החלה לשחק ב[[בית ספר תיכון|תיכון]] וכמה שנים אחר כך, ב-[[1923]], עשתה את הופעת הבכורה שלה ב[[תיאטראות ברודוויי|ברודוויי]]. לשם כך זנחה את תוכניותיה להיות מעצבת שיער ושקדה על פיתוח קריירת משחק. את הופעת הבכורה הקולנועית שלה עשתה בתפקיד הראשי בסרטו האילם של [[פרנק קפרה]], "בשם אהבת מייק" (1927). סרטה הבא, שנתיים אחר כך, היה עם קול, בסרט "חור בחומה", בו הופיעה לצד כוכב נוסף בהתהוות, [[אדוארד ג'י רובינסון]]. 

ב-[[1930]] חתמה על חוזה עם אולפני [[פרמאונט]], שחיפשו שחקנים שיוכלו להסתגל בעידן החדש בקולנוע - הסרט המדבר, בו צריכים לנהל דיאלוגים. ניסיונה בתיאטרון עזר, כמו גם קולה המוזיקלי, לקבל את החוזה, ותוך זמן קצר הייתה לאחת הכוכבות הגדולות של "פרמאונט" ושל [[הוליווד]] כולה. אף על פי שלוהקה לתפקידים רבים בקומדיות רומנטיות, היא לא התקבעה בז'אנר הספציפי הזה, אלא כיכבה במגוון של סרטים, תחת במאים ידועים כ[[נורמן טאורוג]], [[ססיל ב. דה-מיל]], [[פרנק לויד]], [[ג'ורג' קיוקור]], [[ארנסט לוביטש]] ועוד רבים אחרים. לשיא הפופולריות הגיע כשכיכבה לצד [[קלארק גייבל]] בקומדיה המאוד מצליחה "[[זה קרה לילה אחד]]" (1934), עליו זכתה ב[[פרס האוסקר]], כשגילמה נערה מפונקת מבית עשיר, הבורחת מאביה. בין סרטיה הבולטים האחרים נמנים "[[קלאופטרה (סרט, 1934)|קלאופטרה]]", "חיקוי לחיים", "תופי מוהוק" (של [[ג'ון פורד]]), "The Palm Beach Story", "חצות", "בום טאון" (בו שבה לככב לצד קלארק גייבל), "מאז שהלכת", "מחר לנצח" ו"הביצה ואני". 

מ[[שנות החמישים]] חלה דעיכה בקריירה של קולבר, והיא הירבתה להופיע ב[[טלוויזיה]], זאת במקביל להצגות תיאטרון, שאף קיבלה מועמדות ל[[פרס טוני|פרס הטוני]], כשחקנית ראשית במחזה על הופעתה ב"The Marriage Go-Round". 

בראשית [[שנות השישים]] פרשה ממשחק בקולנוע, אולם 16 שנים לאחר פרישתה, הופיעה בתפקיד משני ב[[סרט טלוויזיה|סרט הטלוויזיה]] "The Two Mrs. Grenvilles", בשנת [[1987]], עליו זכתה בפרס [[גלובוס הזהב]] וקיבלה מועמדות ל[[פרס אמי]]. היא נפטרה ב[[יולי]] [[1996]] מסדרה של [[שבץ מוחי|שבצים מוחיים]], בגיל 92.

==קישורים חיצוניים==
{{מיזמים|ויקישיתוף=Category:Claudette Colbert|שם ויקישיתוף=קלודט קולבר}}
*{{imdb name|id=001055|name=קלודט קולבר}}
* [http://www.reelclassics.com/Actresses/Colbert/colbert.htm www.reelclassics.com]
* [http://www.meredy.com/claudettecolbert/ אתר מעריצים]
* [http://www.classicmovies.org/articles/aa090901a.htm ביוגרפיה נרחבת]

{{פרס אוסקר לשחקנית הטובה ביותר}}
{{פרס גלובוס הזהב לשחקנית המשנה הטובה ביותר בסדרת טלוויזיה, מיני-סדרה או סרט טלוויזיה}}
{{מנחי טקסי האוסקר}}
{{מיון רגיל:קולבר, קלודט}}
[[קטגוריה:שחקני קולנוע וטלוויזיה אמריקאים]]
[[קטגוריה:שחקני תיאטרון אמריקאים]]
[[קטגוריה:מנחי האוסקר]]
[[קטגוריה:זוכי פרס גלובוס הזהב - שחקנים]]
[[קטגוריה:זוכי אוסקר: השחקנית הטובה]]
[[קטגוריה:אישים שהונצחו בשדרת הכוכבים של הוליווד: קולנוע]]
