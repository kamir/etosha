Με τον όρο '''κωμωδία''' χαρακτηρίζεται κάθε έργο που έχει ως σκοπό να διασκεδάσει μέσω κάποιου [[Χιούμορ|χιουμοριστικού]] θέματος. Η ακαδημαϊκή της έννοια, επηρεασμένη από το [[αρχαίο ελληνικό θέατρο]], είναι συνήθως διαφορετική και συνυφασμένη με την [[σάτιρα|σατιρική]] κωμωδία πολιτικού θέματος. 

Η κωμωδία παρουσιάζεται σε πολλές μορφές, όπως την [[θέατρο|θεατρική]], από όπου ξεκίνησε μέσω του αρχαίου θεάτρου, την [[Τηλεόραση|τηλεοπτική]] και την σόλο [[όρθια κωμωδία]].

Η επιρροή της κωμωδίας μπορεί να είναι σημαντική σε κοινωνικό επίπεδο. Για παράδειγμα, η [[Αθηναϊκή δημοκρατία|Δημοκρατία της Αρχαίας Αθήνας]] ενισχύθηκε μέσω έργων κωμωδίας που είχαν ως μέσο τη [[σάτιρα]] για να διακωμωδήσουν αρνητικά στοιχεία της κοινότητας.

== Ιστορία της κωμωδίας ==
=== Στην Αρχαιότητα ===
==== Αρχαία Ελλάδα ====
:''Κυρίως άρθρο: [[Αρχαία ελληνική κωμωδία]]''
::''Επιμέρους κατηγορίες: [[Αρχαία κωμωδία]], [[Μέση κωμωδία]], [[Νέα κωμωδία]]''

Η κωμωδία στην [[Αρχαία Ελλάδα]] ήταν μαζί με την [[τραγωδία]] τα δύο βασικά ήδη του [[Αρχαίο Ελληνικό Θέατρο|αρχαίου ελληνικού θεάτρου]]. Σώζεται κυρίως μέσω 11 έργων του μεγάλου της [[Αρχαία κωμωδία|αρχαίας κωμωδίας]] [[Αριστοφάνης|Αριστοφάνη]], ο οποίος έγραψε συνολικά γύρω στις 40 κωμωδίες.

== Είδη και μέθοδοι κωμωδίας ==
Τα είδη και μέθοδοι της κωμωδίας είναι πολλά και πολλές φορές συνυπάρχουν σε ανάμικτο τρόπο. Κάποια από τα σημαντικά ήδη είναι:

* [[Σάτιρα]]: Η σάτιρα επιχειρεί τον εμπαιγμό κάποιας έννοιας ή προσώπου που ο καλλιτέχνης θεωρεί ότι αξίζει τέτοια αντιμετώπιση. Γίνεται μέσω μεθόδων όπως είναι η παρωδία, η υπερβολή, η σύγκριση, η αναλογία και η ειρωνεία. Σημαντικοί σύγχρονοι Έλληνες σατιρικοί είναι, μεταξύ άλλων, οι [[Τζίμης Πανούσης]], [[Γιώργος Μητσικώστας]],[[Λάκης Λαζόπουλος]]. Η σάτιρα ήταν επίσης εργαλείο του αρχαίου ποιητή του θεάτρου Αριστοφάνη.

* [[Μαύρη κωμωδία]] ή μαύρο χιούμορ: Η μαύρη κωμωδία ασχολείται με θέματα όπως ο θάνατος και η αρρώστια. Έχει σχέση με την λογοτεχνία τρόμου όμως χρησιμοποιεί κωμικά στοιχεία.

* [[Όρθια κωμωδία]]: Ο κωμικός μιλάει άμεσα με το κοινό. Είναι συχνό να εμπεριέχει και άμεση επικοινωνία όπως είναι η καυστική σάτιρα που ασκεί στο κοινό του ο [[Τζίμης Πανούσης]].
  
* [[Μπλε κωμωδία]]: Η μπλε κωμωδία ασχολείται με θέματα όπως το [[σεξ]], την [[ομοφυλοφιλία]], τον [[αμφισεξουαλισμό]] και συνήθως την συνεχή χρήση υβριστικών λέξεων. Έλληνας που έχει καταπιαστεί με τέτοια θέματα - μεταξύ άλλων θεμάτων - είναι ο [[Τζίμης Πανούσης]].

* ''Κωμωδία χαρακτήρων'': Με αυτήν την κωμωδία ο καλλιτέχνης αναπαριστά κάποιο πρόσωπο δικής του επινόησης ή άλλο γνωστό πρόσωπο. Γνωστοί Έλληνες που καταπιάστηκαν με αυτό το είδος είναι ο [[Γιώργος Μητσικώστας]] και ο [[Τάκης Ζαχαράτος]].

* ''Αυτοσχέδια κωμωδία'': Με την κωμωδία αυτή, αν και δεν εννοείται κάποια συγκεκριμένη μέθοδος, ο κωμικός δεν έχει εκ των προτέρων ετοιμάσει την ρουτίνα του αλλά αυτοσχεδιάζει.

* ''Κινητική κωμωδία'': Με αυτήν, ο κωμικός κυρίως στηρίζεται στην χρήση κινήσεων του σώματός του για την δημιουργία διασκέδασης. Σαφή παραδείγματα αποτελούν - σε μέρος της καριέρας τους - ο [[Θανάσης Βέγγος]], ο [[Τσάρλι Τσάπλιν]] και ο [[Ρόουαν Άτκινσον]] (με το [[Μίστερ Μπην]]).

* ''Σουρεαλιστική κωμωδία'': Σε αυτήν, παράξενα περιστατικά συμβαίνουν για να προκαλέσουν την έκπληξη στον αποδέκτη. Σαφή παραδείγματα δημιούργησαν η ομάδα [[Μόντυ Πάιθον]].

== Επιρροή της κωμωδίας ==
Ο ρόλος της κωμωδίας μπορεί να είναι περιορισμένος ως όργανο διασκέδασης και εκτόνωσης του [[άγχος|άγχους]] για τους αποδέκτες της, αλλά έχει παρατηρηθεί η επιρροή της σε άλλα επίπεδα της κοινωνίας.

Για παράδειγμα, η [[Αθηναϊκή δημοκρατία|Δημοκρατία της Αρχαίας Αθήνας]] θεωρείται ότι ενισχύθηκε μέσω έργων κωμωδίας που χρησιμοποιούσαν την [[σάτιρα]] για να διακωμωδήσουν αρνητικά στοιχεία της κοινότητας.

Σήμερα διάσημοι κωμικοί θεωρείται ότι ασκούν σημαντική επιρροή στα πολιτικά δρώμενα. Σαφή παραδείγματα αποτελούν κωμικοί όπως ο Αμερικανός [[Τζον Στιούαρτ]] και ο Έλληνας [[Λάκης Λαζόπουλος]] όπου η [[σάτιρα]] απευθυνόμενη σε πολιτικά πρόσωπα είναι βασικό μέρος του έργου τους.

== Δείτε επίσης ==
* [[Ελληνική κωμωδία]]
* [[Αρχαία ελληνική κωμωδία]]
** [[Αρχαία κωμωδία]]
** [[Μέση κωμωδία]]
** [[Νέα κωμωδία]]
* [[Αρχαίο Ελληνικό Θέατρο]]
* [[Χιούμορ]]
* [[Αστεία]]
* [[Ανέκδοτα]]

[[Κατηγορία:Κωμικοί| ]]
[[Κατηγορία:Κωμωδίες| ]]
[[Κατηγορία:Χιούμορ]]
