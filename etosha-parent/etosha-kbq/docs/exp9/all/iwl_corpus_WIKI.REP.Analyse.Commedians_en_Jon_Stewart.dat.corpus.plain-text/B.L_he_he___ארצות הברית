{{מדינה
|שם=ארצות הברית
|מדינה=ארצות הברית
|שם בשפת המקור=United States
|תמונת דגל=Flag of the United States.svg
|תמונת סמל=US-GreatSeal-Obverse.svg
|מוטו לאומי="[[באל נשים מבטחנו]]"
|המנון=[[המנון ארצות הברית|הדגל זרוע-הכוכבים]]
|קובץ המנון=Star Spangled Banner instrumental.ogg
|מפה מתבנית={{מפת איתור/אמריקה הצפונית|מדינה=ארצות הברית}}
|יבשת=[[צפון אמריקה]]; [[אמריקה]]
|שפה רשמית=רשמית: אין; בפועל: [[אנגלית אמריקאית|אנגלית]]{{הערה|1=אין שפה רשמית ברמה הפדרלית, חלק מהמדינות קבעו לעצמן שפות רשמיות.}}
|עיר בירה=[[וושינגטון די. סי.]]
|העיר הגדולה ביותר=[[ניו יורק]]
|קואורדינטות של הבירה={{Coord|38|54|49|N|77|0|48|W|display=inline|type:city}}
|משטר=[[רפובליקה נשיאותית]] [[פדרליזם|פדרלית]]
|מנהיגים=- [[נשיאי ארצות הברית|נשיא]]{{ש}}- [[סגן נשיא ארצות הברית|סגן נשיא]]
|ראש המדינה=[[נשיא ארצות הברית]]
|שמות מנהיגים={{שם נשיא ארצות הברית}}{{ש}}[[ג'ו ביידן]]
|אירועי הקמה=- [[עצמאות]]{{ש}} {{ש}}- תאריך
|הקמה=[[מלחמת העצמאות של ארצות הברית]]
|תאריכי הקמה=מ[[הממלכה המאוחדת]]{{ש}}[[4 ביולי]] [[1776]]
|פירוק=
|אירועי פירוק=
|תאריכי פירוק=
|אחוז מים=4.87%
|מטבע=[[דולר אמריקאי]]
|סימון מטבע=USD
|אזור זמן=-5 עד -10
|סיומת אינטרנט=us.
|קידומת טלפון=1
}}
{{פירוש נוסף|נוכחי=מדינה ב[[אמריקה הצפונית]]}}
{{מפנה|USA|ערוץ הטלוויזיה|USA (ערוץ טלוויזיה)}}
'''ארצות הברית של אמריקה''' (ב[[אנגלית אמריקנית|אנגלית]]: '''United States of America''', או ב[[ראשי תיבות]]: '''USA''', בתרגום מילולי ל[[עברית]]: "המדינות המאוחדות של אמריקה"{{הערה|לדברי [[רוביק רוזנטל]] ("[http://www.keter-books.co.il/p-21_a-28/ מאיפה בא הביטוי הזה? גילגולי מטבעות לשון]"), בימי [[תחיית הלשון העברית]] נקראה הפדרציה בעברית "המדינות המאוחדות", "מדינות המאוחדות" ו"ארצות מאוחדות באמריקה". התרגום החופשי "ארצות הברית" מופיע לראשונה ככל הנראה אצל [[מנדלי מוכר ספרים]] בפרק י"ז של ספרו [http://benyehuda.org/mos/haavot_vehabanim.html "האבות והבנים"] ([[1868]]): "כי עברו איי אמריקה וראו, וארצות-הברית שלחו והתבוננו מאד, ההחרישו שמה בני הנגב כאשר הסתער עליהם נשיא הצפון החיל רב, לקרוא דרור לעבדיהם הרצוצים?".}}) היא [[פדרציה]] ו[[רפובליקה]]-[[חוקת ארצות הברית|חוקתית]] המורכבת מ-52 [[מדינות ארצות הברית|מדינות]] ומ[[מחוז פדרלי (ארצות הברית)|מחוז פדרלי]]. ה[[מדינה]] שוכנת ברוּבָּה במרכז [[יבשת]] [[אמריקה הצפונית]], שבה נמצאות 49 מהמדינות וכן [[מחוז קולומביה]] שבו נמצאת העיר [[וושינגטון די. סי.|וושינגטון]], [[עיר בירה|בירת]] המדינה. ארצות הברית גובלת ב[[קנדה]] ב[[צפון]] וב[[מקסיקו]] ב[[דרום]]. מדינת [[אלסקה]] שוכנת בצפון-מערב היבשת, כאשר קנדה נמצאת [[מזרח]]ית לה ו[[רוסיה]] נמצאת בצד [[מערב]], מעבר ל[[מצר ברינג]]. המדינה ה-50 היא [[הוואי]], [[ארכיפלג]] השוכן ב[[האוקיינוס השקט|אוקיינוס השקט]].

שטחה של ארצות הברית הוא 9.83 מיליון קמ"ר, ואוכלוסייתה, נכון ליולי 2013 מונה כ-317,181,000 תושבים. ארצות הברית היא אחת מהמדינות המגוונות ביותר מבחינה [[אתניות|אתנית]], כתוצאה מ[[הגירה]] רחבת היקף מ[[מדינה|מדינות]] רבות. [[כלכלת ארצות הברית]] היא ה[[כלכלה]] הלאומית הגדולה ביותר בעולם, וה[[תוצר מקומי גולמי|תוצר המקומי הגולמי]] שלה היה למעלה מ-17.5 טריליון [[דולר אמריקני|דולר]] בשנת [[2014]].

ארצות הברית נוסדה על ידי [[שלוש עשרה המושבות]] של [[ממלכת בריטניה הגדולה|בריטניה הגדולה]] שהוקמו לאורך [[חוף]] [[האוקיינוס האטלנטי]]. המושבות [[הכרזת העצמאות של ארצות הברית|הכריזו על עצמאותן]] ב-[[4 ביולי]] [[1776]]. המרד אורגן על ידי [[הקונגרס הקונטיננטלי]] ובמסגרתו הצליחו המושבות לנצח את [[בריטניה הגדולה]] במסגרת [[מלחמת העצמאות של ארצות הברית]], שהייתה למלחמת העצמאות הקולוניאלית המוצלחת הראשונה.{{הערה|1=Dull, Jonathan R. (2003). "Diplomacy of the Revolution, to 1783," p. 352, chap. in ''A Companion to the American Revolution'', ed. Jack P. Greene and J. R. Pole. Maiden, Mass.: Blackwell, pp. 352–361. ISBN 1-4051-1674-9.}} לאחר תקופה קצרה שבה [[תקנון הקונפדרציה]] היה המסמך שלפיו התנהלה המדינה נכנס לתוקף ב-[[17 בספטמבר]] [[1787]] מסמך שלפיו הוקמה [[הממשל הפדרלי של ארצות הברית|ממשלה מרכזית]] חדשה – [[חוקת ארצות הברית]]. [[מגילת הזכויות של ארצות הברית|מגילת הזכויות]], שכללה עשרה תיקונים לחוקה, אושררה ב-[[1791]].

במהלך [[המאה ה-19]], רכשה ארצות הברית אדמות מ[[צרפת]], [[ספרד]], [[הממלכה המאוחדת]], [[מקסיקו]] ו[[רוסיה]], וסיפחה את [[רפובליקת טקסס]] ו[[הוואי]]. המחלוקות בין [[קונפדרציית המדינות של אמריקה|מדינות הדרום]] ה[[חקלאות|חקלאיות]] ל[[האיחוד|מדינות הצפון]] ה[[תעשייה|תעשייתיות]] בסוגיית [[זכויות המדינות בארצות הברית|זכויות המדינות]] והרחבת ה[[עבדות בארצות הברית]] הובילו לפריצתה של [[מלחמת האזרחים האמריקנית]] בשנות ה-60 של המאה ה-19. ניצחונו של הצפון מנע את פיצולה הקבוע של המדינה, והוביל בסופו של דבר לסיומה של העבדות החוקית בארצות הברית. [[מלחמת ארצות הברית-ספרד]] ו[[מלחמת העולם הראשונה]] חיזקו את מעמדה של ארצות הברית כ[[מעצמה]] [[צבא|צבאית]]. ארצות הברית הייתה ב-[[1945]] למדינה הראשונה שייצרה, צברה ואף השתמשה ב[[נשק גרעיני]]. לאחר [[מלחמת העולם השנייה]], הייתה לחברה קבועה ב[[מועצת הביטחון]] של [[האומות המאוחדות]] מ-[[17 בינואר]] [[1946]], והמייסדת של [[נאט"ו|הברית הצפון אטלנטית]] ב-[[4 באפריל]] [[1949]].

ארצות הברית נחשבת כיום - לאחר התפרקותה של [[ברית המועצות]] - ל[[מעצמת-על|מעצמת העל]] היחידה בעולם, והיא בעלת חשיבות מכרעת ב[[כלכלה]], ב[[ביטחון לאומי|ביטחון]] וב[[יחסי החוץ של ארצות הברית|יחסי החוץ הבינלאומיים]].

== אטימולוגיה ==
המילה [[אמריקה הצפונית|אמריקה]], כהתייחסות ל[[חצי הכדור המערבי]], נכנסה לשימוש ככל הנראה ב-[[1507]] לאחר ש[[אמריגו וספוצ'י]] ביקר ביבשת.{{הערה|1={{cite web|url=http://www.usatoday.com/news/nation/2007-04-24-america-turns-500_N.htm?csp=34|title=Cartographer Put "America" on the Map 500 Years Ago|work=USA Today|date=2007-04-24|accessdate=2008-06-21}}}} שמה המלא של המדינה שימש לראשונה באופן רשמי בהכרזת העצמאות, שהייתה "ההכרזה פה אחד של שלוש-עשרה ארצות הברית של אמריקה" שאומצה על ידי "נציגי ארצות הברית של אמריקה" ב-4 ביולי 1776. שמה הנוכחי של המדינה נקבע ב-[[15 בנובמבר]] [[1777]], כאשר [[הקונגרס הקונטיננטלי]] השני אימץ את תקנון הקונפדרציה, שבסעיפו הראשון נאמר "שמה של המדינה יהיה 'ארצות הברית של אמריקה'".

בעברית, בנוסף לתרגום הלא-מדויק של "United" כ-"ברית" ולא כ"איחוד", המילה States צריכה להיות מתורגמת כ"מדינות", ולא כ"ארצות"; אך כיוון ששמה של המדינה תורגם בטרם נעשה בעברית הבידול התוכני בין "ארץ" כמונח גאוגרפי לבין "מדינה" כמונח חוקי, נוצר השם בנוסח זה, ובו נעשה שימוש עד ימינו. קיימת סברה כי הראשון שהשתמש במונח "ארצות הברית" הוא [[מנדלי מוכר ספרים]], כבר בשנת 1868 בספר "האבות והבנים" פרק י"ז: "עברו איי אמריקי וראו, וארצות הברית שלחו והתבוננו מאוד וראו, ההחרישו שמה בני הנגב כאשר השתער עליהם נשיא הצפון בחיל רב, לקרוא דרור לעבדיהם הרצוצים?"
{{הערה|[http://benyehuda.org/mos/haavot_vehabanim.html "האבות והבנים", פרק יז, מנדלי מוכר ספרים, 1868 (בתוך [[פרויקט בן-יהודה]])]}}

כיום הקיצורים הנפוצים לשמה של המדינה הם ארצות הברית (United States),{{כ}} U.S,{{כ}} U.S.A ואמריקה.

הדרך הנפוצה ביותר להתייחס ל[[אזרחות|אזרח]] של ארצות הברית ולמדינה עצמה היא התואר "אמריקני". התואר אמריקני כמעט ואינו משמש ב[[שפה]] האנגלית כהתייחסות לגורם כלשהו שאיננו קשור לארצות הברית. השימוש הראשוני בביטוי "ארצות הברית" היה בלשון רבים (לדוגמה, ארצות הברית מייבאות), אך לאורך שנות קיומה של המדינה הוא הפך בהדרגה לביטוי המשמש בלשון יחיד נקבה (כלומר, ארצות הברית מייבאת). צורה זו היא הצורה התקנית כיום.{{הערה|1={{cite web|url=http://itre.cis.upenn.edu/~myl/languagelog/archives/002663.html|author=Zimmer, Benjamin|date=2005-11-24|title=Life in These, Uh, This United States|publisher=University of Pennsylvania—Language Log|accessdate=2008-02-22}}}}

== היסטוריה ==
[[קובץ:MayflowerHarbor.jpg|שמאל|ממוזער|250px|ה"[[מייפלאוור]]" אשר הובילה צליינים ל[[העולם החדש|עולם החדש]] ב-1620, בציור מעשה ידי ויליאם הלסאל משנת 1882.]]
{{הפניה לערך מורחב|היסטוריה של ארצות הברית}}

=== התקופה הקדם קולוניאלית וראשית הקולוניזציה ===
{{הפניה לערך מורחב|שלוש עשרה המושבות}}
העדויות ה[[ארכאולוגיה|ארכאולוגיות]] וה[[גאולוגיה|גאולוגיות]] מעידות על כך שאמריקה הצפונית הייתה מיושבת על ידי אנשים שהיגרו אליה מ[[אסיה]] דרך [[מיצר ברינג]] כבר לפני 11,000 שנים.{{הערה|1=[http://www.si.edu/resource/faq/nmnh/origin.htm "Paleoamerican Origins"]. 1999, Smithsonian Institution, ''Accessed 2 May 2006.''}} אנשים אלו הפכו לילידים שאיכלסו את אמריקה לפני הגעת משלחות הכיבוש וה[[קולוניאליזם|קולוניזציה]] האירופאיות בשלהי [[המאה ה-15]]. בשל טעותו של קולומבוס כונו ילידים אלו בתחילה בשם [[אינדיאנים]] (כלומר תושבי "אינדיה", היא [[הודו]] בשפות האירופאיות). תרבויות רבות שגשגו ביבשת אמריקה קודם להגעת האירופאים, ובהם ה[[אולמקים]] וה[[אצטקים]] בדרום-מערב היבשת ו[[תרבות אדנה]] במזרחה. התרבויות הללו התפתחו במהלך השנים והפכו לאוכלוסיות גדולות וצפופות.

בשנת [[1492]] הוביל הספן האיטלקי [[כריסטופר קולומבוס]] משלחת אשר מומנה באופן חלקי על ידי [[ספרד]] במטרה למצוא נתיב שיט חדש ל[[הודו]] מכיוון מערב. לאחר מסע של יותר מחודש ימים הגיעה המשלחת לאזור [[האיים הקריביים]] ויצרו לראשונה קשר עם אכלוסיית הילידים במקום.

הנוכחות הספרדית המוקדמת ביותר על אדמת ארצות הברית של ימינו היא זו של [[חואן פונסה דה ליאון]], שהגיע לאזור ב-[[2 באפריל]] [[1513]] לחוף עשיר שאותו כינה לה [[פלורידה]].{{הערה|1=מסעו של פונסה דה לאון הוא הראשון המתועד בוודאות. קיימות השערות על הגעת אירופאים אחרים לחופי אמריקה הצפונית קודם לכן, כגון זו בדבר [[ג'ון קבוט]] שיש הטוענים שהגיע לאזור כבר ב-[[1497]], אולם אלו אינן מקובלות במחקר.}}

הספרדים שלחו מספר מתיישבים, והקימו את היישובים האירופאים הקבועים הראשונים בחלק היבשתי של ארצות הברית. ההתיישבות הראשונה הייתה ב[[סיינט אוגוסטין]],[[פלורידה]] ב-[[1565]], ולאחריה הספרדים התיישבו ב[[סנטה פה]], [[ניו מקסיקו]], [[סן אנטוניו]], [[טוסון]], [[סן דייגו]], [[לוס אנג'לס]] ו[[סן פרנסיסקו]]. רוב היישובים הספרדיים הוקמו לאורך החוף הקליפורני של [[נהר סנטה פה]] בניו מקסיקו. במקביל סוחרי פרוות צרפתים החלו להקים יישובים באזור [[צרפת החדשה]] סביב [[הימות הגדולות]].

התיישבות הקבע הראשונה של [[אנגליה]] ב[[העולם החדש|עולם החדש]] הייתה המושבה [[ג'יימסטאון]] ב[[וירג'יניה|ווירג'יניה]] אשר נוסדה ב-1607. בין סוף שנות העשרה של המאה ה-17 נשלחו ועד ל[[מלחמת העצמאות של ארצות הברית|מהפכה האמריקאית]] חלק מהמושבות היו [[מושבת עונשין|מושבות עונשין]] החל משנות ה-20 של המאה ה-17 ועד [[מלחמת העצמאות של ארצות הברית]]. מ-1614 החלה גם הולנד להקים יישובים באזור הדרומי של [[הדסון (נהר)|נהר ההדסון]] כולל את [[ניו אמסטרדם]] באי [[מנהטן]]. עד [[1674]] הכוחות האנגלים הצליחו לכבוש את המושבות ההולנדיות במהלך [[מלחמות הולנד-אנגליה]]. בעקבות הכיבוש שמה של המושבה ההולנדית [[הולנד החדשה]] שונה ל[[ניו יורק (מדינה)|ניו יורק]]. עד תחילת המאה ה-18 הפכו העבדים האפריקניים למקור עיקרי לעבודות כפיים רבות ברחבי היבשת.

לאחר שבשנת 1729 קרוליינה הצפונית הפכה למושבה נפרדת מ[[קרוליינה הדרומית]] ולאחר יישוב [[ג'ורג'יה]] בשנת 1732, הושלמה היווסדותם של [[שלוש עשרה המושבות]] [[הממלכה המאוחדת|הבריטיות]] בחוף המזרחי של צפון אמריקה אשר יהפכו לבסוף לארצות הברית של אמריקה. לכל אחת מן המושבות היה שלטון עצמי - בכל מושבה מינה המלך האנגלי מושל ולצידו פקידים, אך לצדו גם המתיישבים השתתפו בשלטון, בעיקר בהחלטות שנוגעות למיסוי, גיוס לצבא ועניינים משפטיים. במהלך השנים במושבות נוצרה תרבות חדשה, ששילבה תרבות אנגלית ו[[תרבות המערב|אירופאית]], וכן אלמנטים של תרבות שלא התקיימה קודם, ושהתפתחה בעיקר בגלל התנאים הגאוגרפיים והתברואתיים בצפון אמריקה. על אף שתושבי שלוש עשרה המושבות היו כפופים לתשלום מסים לשלטונות הבריטים, לא הייתה להם שום נציגות בבית הנבחרים של [[בריטניה הגדולה]]. המתיישבים, שמספרם הגיע כבר ל-3 מיליון בשנת 1770, החלו בהדרגה לראות את עצמם כאמריקנים עצמאיים בעלי מחשבות שונות משל הריבונות הבריטית הנוכחית. בעקבות זאת הם בזו לפיקוח הבריטי עליהם, אף על פי שהיה רופף ביותר כיוון שבריטניה הייתה טרודה בעצמה במלחמות דוגמת [[מלחמת שבע השנים]].

=== השגת עצמאות וההתפשטות מערבה ===
[[קובץ:Declaration independence.jpg|שמאל|ממוזער|200px|ציור מתחילת המאה ה-19 אשר מתאר את [[הכרזת העצמאות של ארצות הברית]]]]
[[קובץ:U.S. Territorial Acquisitions.png|שמאל|ממוזער|200px|ההתפשטות מערבה]]
באמצע המאה השמונה עשרה החלה תסיסה בקרב אוכלוסיית המושבות על רקע הטלת [[מס|מיסים]] על ידי השלטון הבריטי מבלי לתת ייצוג פוליטי נאות לאנשי המושבות. המצב הגיע לרתיחה בשנות ה-70 של המאה, עם [[טבח בוסטון]] ([[1770]]) ו[[מסיבת התה של בוסטון]] ([[1773]]). המושבות התארגנו במסגרת [[הקונגרס הקונטיננטלי]] (החל מ-[[1774]]), וב-[[1775]] הקימו את [[הצבא הקונטיננטלי]], העמידו בראשו את [[ג'ורג' וושינגטון]], ופתחו ב[[מלחמת העצמאות של ארצות הברית]]. במהלך המלחמה, ב-[[4 ביולי]] [[1776]], נחתמה ב[[פילדלפיה]] [[הכרזת העצמאות של ארצות הברית]]. המלחמה, שנמשכה גם אחרי הכרזת העצמאות, הוכרעה עם ניצחון האמריקאים והצרפתים ב[[קרב יורקטאון]] ב-[[1781]], והסתיימה זמן קצר אחר כך. הבריטים הכירו בעצמאות המדינה הצעירה ב[[חוזה פריז (1783)|חוזה פריז]] ב-[[1783]].

בתחילה הייתה ארצות הברית [[קונפדרציה]] רופפת של שלוש עשרה המדינות. אולם מבנה זה לא היה מספיק למדינה, שהתאוששה מהמלחמה. ב-[[1787]] כונסה [[פילדלפיה|בפילדלפיה]] הוועידה החוקתית על מנת לגבש [[חוקה]], תוך מחלוקת בין הפדרליסטים, שרצו איחוד חזק יותר הכולל ממשלה פדרלית חזקה שיכולה לגבות מיסים, לבין מתנגדיהם שחששו מחידוש העריצות ממנה הם השתחררו זה עתה. [[חוקת ארצות הברית]] אושררה על ידי מספיק מדינות ב-[[1788]] ונכנסה לתוקף ב-[[1789]]. לנשיא הראשון תחת החוקה החדשה נבחר [[ג'ורג' וושינגטון]].

עם תום המלחמה החלה התפשטות ארצות הברית מערבה, במה שנחשב כ"[[הייעוד הגלוי|ייעוד הגלוי]]". הם התחילו בהתיישבות באזורים שבין [[הרי האפלצ'ים]] ל[[מיסיסיפי (נהר)|נהר המיסיסיפי]], שלפחות להלכה היו חלק משטח המדינה, ואורגנו כטריטוריות שעתידות להפוך למדינות. ב-[[1803]] חתמה ארצות הברית בראשותו של [[תומאס ג'פרסון]] עם צרפת של [[נפוליאון בונפרטה|נפוליאון]] על הסכם [[רכישת לואיזיאנה]] בה נוסף לשטח ארצות הברית אזור המערב התיכון בין המיסיסיפי ל[[הרי הרוקי]], וב-[[1819]] קנתה ארצות הברית את [[פלורידה]] מ[[ספרד]].

אולם ההתפשטות לא התקיימה רק בדרכי שלום. היא הביאה לעימותים נגד ה[[אינדיאנים]], ל[[מלחמת 1812]] נגד [[בריטניה]], ל[[המהפכה הטקסנית|מהפכה הטקסנית]] ([[1836]]-[[1835]]) ו[[מלחמת ארצות הברית-מקסיקו]] ([[1846]]–[[1848]]).

=== מלחמת האזרחים והתפתחות התעשייה ===
[[קובץ:Battle of Gettysburg, by Currier and Ives.png|שמאל|ממוזער|250px|[[קרב גטיסבורג]] נחשב הקרב האכזרי ביותר ב[[מלחמת האזרחים האמריקאית]], ולעתים מוזכר כנקודת המפנה של המלחמה.]]
[[קובץ:Ellis island 1902.jpg|שמאל|ממוזער|250px|מהגרים המגיעים ל[[אליס איילנד]] בשנת [[1902]]]]
{{הפניה לערך מורחב|ערכים=[[מלחמת האזרחים האמריקנית]], [[תקופת השיקום]], [[מלחמת ארצות הברית-ספרד]]}}
ההתפשטות מערבה תרמה רבות גם לעימות הפנימי בשאלת ה[[עבדות בארצות הברית|עבדות]]. ארצות הברית הייתה קרועה בין מדינות הצפון התעשייתיות בהן העבדות הייתה אסורה, למדינות הדרום החקלאיות שכלכלתן התבססה על העבדות. אף אחד מהצדדים לא הצליח לכפות את עמדתו, והמאבק התמקד סביב קבלת מדינות חדשות לברית, כאשר כל אחד מהצדדים חשש שייווצר רוב מוצק נגדו. במשך המחצית השנייה של המאה ה-19 נערכו מספר ניסיונות של פשרה ([[פשרת מיזורי]] מ-[[1820]], ו[[פשרת 1850]]) שדאגו שיישמר האיזון בין מדינות העבדות והמדינות החופשיות. אולם בשנות ה-50 חלה הקצנה בשני המחנות. תומכי העבדות הצליחו לבטל את השגי הצפון עם קבלת [[חוק קנזס-נברסקה]], ופעלו לאכיפת הסגרת עבדים שברחו צפונה. לעומתם בצפון התחזקה תנועת ההתנגדות לעבדות וקמה [[המפלגה הרפובליקנית]].

כאשר [[אברהם לינקולן]] נבחר לנשיאות מטעמה פרשו מדינות הדרום זו אחר זו מהברית והקימו את [[קונפדרציית המדינות של אמריקה]], וניתן האות ל[[מלחמת האזרחים האמריקאית|מלחמת האזרחים]] העקובה מדם שהתחוללה בין [[1861]] ל-[[1865]], שבה ניצח לבסוף הצפון.

עם תום המלחמה וביטול העבדות (ב[[התיקון ה-13 לחוקת ארצות הברית|תיקון ה-13 לחוקה]]) עלתה שאלת שילובן מחדש של המדינות המורדות באיחוד, במסגרת מה שכונה "[[שיקום (היסטוריה של ארצות הברית)|תקופת השיקום]]" ("Reconstruction"). לינקולן היה בעד עמדה פייסנית כלפי מדינות הדרום המובסות, אולם הוא נרצח כמעט מיד אחרי סיום המלחמה על ידי המתנקש [[ג'ון וילקס בות']], והקונגרס בו היו מיוצגות רק המדינות שנותרו נאמנות לאיחוד ושהיה בשליטה רפובליקנית, הוביל קו נוקשה ונקמני כלפי הדרום שכלל הטלת ממשל צבאי ותנאים נוקשים על קבלת המדינות הפורשות חזרה לברית. תקופת השיקום הסתיימה ב-[[1877]], עם הוצאת הצבא הפדרלי ממדינות הדרום. היחס העוין של אנשי הדרום הלבנים המובסים כלפי הצפוניים והעבדים המשוחררים (כפי שהתבטא בהקמת ה[[קו קלוקס קלן]]) גרם לכך שמצב ה[[אפרו-אמריקאים]] לא השתנה בהרבה ממצבם בתקופת העבדות עד לאמצע המאה ה-20, והתקיימה מדיניות ההפרדה הגזעית תחת הכותרת "[[נפרד אך שווה]]".

התקופה שלאחר המלחמה הייתה תקופה של צמיחה אדירה של המגזר התעשייתי בארצות הברית, ומהפכה של מעבר מחברה של חקלאים ובעלי מקצוע מומחים, לחברה מתועשת. המהפכה כללה גם מהפכה תחבורתית, של רישות המדינה ב[[מסילת ברזל|מסילות ברזל]], וגל הגירה עצום של כ-40 מיליון איש שהגיעו מאירופה וממזרח אסיה. הממשל עודד את התעשיינים החדשים הן בסובסידיות, והן במדיניות של [[מכסי מגן]] גבוהים. אולם לתקופה זו, שכונתה בביקורת "העידן המוזהב" (The gilded age), היו גם צדדים שליליים רבים: בעלי ההון החדשים ("[[הברונים השודדים]]"), צברו הון עצום בתקופה קצרה. בעלי הון מעטים השתלטו על הכלכלה על ידי הקמת קרטלים. הממשל הושחת, ונוצרו פערים חברתיים עצומים.

כתגובה לכך הוקמו מספר תנועות מחאה ורפורמה: הפועלים החלו בהקמת ה[[איגוד מקצועי|איגודים המקצועיים]] (בשנות ה-70' וה-80'), החקלאים הקימו את [[המפלגה הפופוליסטית|התנועה הפופוליסטית]] שהגיעה לשיאה בשנות ה-90', ואנשי המעמד הבינוני הובילו את הרפורמה הפרוגרסיבית שהשתלטה על הפוליטיקה האמריקאית בשני העשורים הראשונים של המאה ה-20 (מתחילת ממשל [[תיאודור רוזוולט]] ועד תום ממשלו של [[וודרו וילסון]]), והובילה תיקונים בממשל, והטלת הגבלות על ה[[קרטל]]ים ופיקוח על המסחר.

=== מלחמת העולם הראשונה, השפל הגדול ומלחמת העולם השנייה ===
[[קובץ:Dust Bowl - Dallas, South Dakota 1936.jpg|שמאל|ממוזער|250px|חווה נטושה ב[[דאלאס (דקוטה הדרומית)|דאלאס]] שב[[דקוטה הדרומית]] אשר נקברה ב[[קערת האבק]], מאי [[1936]]]]
{{הפניה לערך מורחב|ערכים=[[מלחמת העולם הראשונה]], [[השפל הגדול]], [[מלחמת העולם השנייה]]}}
בתחילת מלחמת העולם הראשונה ארצות הברית, בהנהגתו של [[וודרו וילסון]], הקפידה על ה[[מדינה נייטרלית|נייטרליות]], אולם, הקשרים ההיסטוריים והלשוניים בין ארצות הברית והממלכה המאוחדת, ותפיסת המלחמה (במיוחד אחרי [[מהפכת פברואר|נפילת השלטון הצארי]] ב[[האימפריה הרוסית|אימפריה הרוסית]]) כמלחמה בין ה[[דמוקרטיה]] ל[[אוטוקרטיה]] גרמו לרוב הציבור לגלות אהדה רבה יותר לצד [[מדינות ההסכמה]]. אולם ב-[[2 באפריל]] [[1917]] הצטרפה ארצות הברית לבעלות הברית ושברה את מאזן הכוחות.

מלחמת העולם הראשונה הסתיימה בהתמוטטות צבאית וכלכלית של [[גרמניה]], אולם מבלי שגרמניה עצמה נכבשה. תוצאת ועידות השלום בפריז ביוני 1919, היה חוזה ורסאי - סופה הרשמי של המלחמה. בין 440 סעיפיו, דרש החוזה שגרמניה תקבל אחריות על פתיחת המלחמה ותשלם פיצויים כבדים. ההסכם כלל גם פסקה, שחייבה את הקמת חבר הלאומים. הסנאט האמריקאי מעולם לא אישר את האמנה, למרות מסע התמיכה באמנה שבו פצח נשיא ארצות הברית, וודרו וילסון. ארצות הברית נשאה ונתנה על חוזה שלום נפרד עם גרמניה, שהושלם באוגוסט 1921.

בשנת [[1920]] תנועת [[זכויות האישה]] הביאה ל[[התיקון ה-19 לחוקת ארצות הברית]] אשר העניק זכויות פוליטיות לנשים האמריקאיות. באופן חלקי בשל כך שאינדיאנים רבים שרתו במלחמת העולם הראשונה, כל האינדיאנים בארצות הברית זכו לקבל אזרחות אמריקאית לפי חוק שחוקק בשנת 1924 (Indian Citizenship Act of 1924).

לאחר מלחמת העולם הראשונה, במשך רוב שנות ה-20, נהנתה ארצות הברית מתקופה של [[צמיחה כלכלית]] (בעיקר בתעשייה) ותרבותית, שזכתה בהמשך לכינוי "[[שנות העשרים הסוערות]]". לאחר [[יום חמישי השחור|קריסת בורסת המניות של ניו יורק בשנת 1929]] הסתיימה תקופת הצמיחה ופרץ [[השפל הגדול]], הנחשב כיום לתקופת המיתון הקשה ביותר אי-פעם, שהובילה לזינוק חד באבטלה ולמיתון כבד. ב-1932 נבחר [[פרנקלין דלאנו רוזוולט]] מ[[המפלגה הדמוקרטית]] ל[[נשיא ארצות הברית|נשיאות]] והחל במדיניות של רווחה (כמו למשל הקמת [[הביטוח הלאומי]] ב-[[1933]]) והאבטלה החלה פוחתת.

כבר בפרוץ [[מלחמת העולם השנייה]] ארצות הברית העניקה משלוחי תחמושת וסיוע כלכלי קל ל[[בריטניה]] במלחמתה כנגד [[גרמניה הנאצית]]. ב-[[7 בדצמבר]] [[1941]] תקפו מטוסי חיל האוויר ה[[יפן|יפני]] את מעגן הצי האמריקאי ב[[פרל הארבור]] שב[[הוואי]]. בעקבות התקיפה, אישר הקונגרס את הצעת הנשיא רוזוולט על הכרזת מלחמה על מדינות הציר - [[גרמניה]], [[איטליה]], [[בולגריה]], [[הונגריה]], [[סלובקיה]] ו[[יפן]]. ארצות הברית נכנסה למלחמה דרך [[צפון אפריקה]] (אותה כבשה מידי כוחות צבא איטלקיים וצבא [[צרפת של וישי]]) והתקדמה בהדרגה לתוך איטליה, אחר כך לתוך אוסטריה וצרפת ולגרמניה עצמה.

ב-[[1945]], זמן קצר אחרי הבחירות הרביעיות בהן התמודד וניצח רוזוולט, הוא נפטר. את מקומו ירש סגנו, [[הארי טרומן]]. טרומן היה חסר ניסיון או השכלה צבאית. אף על פי כן, ב-[[7 במאי]] [[1945]] נכנעו גרמניה וב-[[16 באוגוסט]] נכנעה יפן רשמית. ארצות הברית החלה בגיבוש תוכניות שיקום למדינות אירופה ויפן. אם כי [[ברית המועצות]], שכבשה את מדינות מזרח [[אירופה]] ([[פולין]], [[מזרח גרמניה]], [[צ'כוסלובקיה]], [[הונגריה]], [[רומניה]] ו[[בולגריה]], כאשר גם ב[[יוגוסלביה]] ו[[אלבניה]] היה שלטון בעל אופי [[סוציאליזם|סוציאליסטי]]) הפכה את העולם לדו-קוטבי, כאשר ברית המועצות עומדת בראש המחנה הקומוניסטי.

=== המלחמה הקרה וזכויות האזרח ===
[[קובץ:Martin Luther King - March on Washington.jpg|שמאל|ממוזער|פעיל זכויות האדם וזוכה [[פרס נובל לשלום]], [[מרטין לותר קינג]], נואם בצעדה ל[[וושינגטון הבירה]] את נאומו "[[יש לי חלום]]" ("I Have a Dream")]]
{{הפניה לערך מורחב|ערכים=[[המלחמה הקרה]], [[התנועה לזכויות האזרח של ארצות הברית]], [[מלחמת וייטנאם]]}}
לאחר מלחמת העולם השנייה התנהל מאבק בין ארצות הברית לבין ברית המועצות על אזורי השליטה בעולם. דרום אמריקה נפלה להשפעה אמריקאית יותר, ואילו במזרח הרחוק התנהלו מלחמות בין הכוחות התומכים בקומוניזם, שקיבלו תמיכה מברית המועצות, לבין הכוחות שתמכו בקפיטליזם אשר קיבלו תמיכה מארצות הברית; לאחר מאבק עקוב מדם [[סין]] נפלה להשפעה קומוניסטית. ב-[[1950]], בעקבות הבהלה שנוצרה מהפיכת המזרח הרחוק [[ קומוניזם|לקומוניסטי]] ברובו, השתתפה ארצות הברית (ביחד עם כוחות המערב) ב[[מלחמת קוריאה]], שהייתה בפועל ההתנגשות המזוינת הראשונה בין כוחות המערב (ה[[קפיטליזם|קפיטליסטי]]-[[דמוקרטיה|דמוקרטי]]) לבין כוחות הגוש המזרחי ה[[קומוניזם|קומוניסטי]]. ב-[[1952]] תמו עשרים שנות שלטון המפלגה הדמוקרטית בארצות הברית עם ניצחונו של [[דווייט אייזנהאואר]] [[המפלגה הרפובליקנית|הרפובליקני]]. במהלך [[שנות ה-50 של המאה ה-20]] עלתה המחתרת הקומוניסטית בצפון [[וייטנאם]].

בשנת [[1955]] החלו ה[[אפרו-אמריקאים]] לפעול למען זכויותיהם ושילובם באוכלוסייה הכללית. כך, למשל, ב-[[1957]] [[משבר ליטל רוק|החלו תלמידים שחורים ללמוד בבית ספר תיכון ללבנים]] ב[[ליטל רוק]], [[ארקנסו]]. גם סיפורה של [[רוזה פארקס]], שסירבה לקום באוטובוס למען אדם לבן, שינה את פני ההיסטוריה. מדיניות "[[נפרד אבל שווה]]" הגיעה לקיצה. אך יחד עם זאת ההפלייה הגזעית נותרה מוחשית עד שב-1963 ארגוני השחורים בארצות הברית ארגנו צעדה ל[[וושינגטון הבירה]] בה השתתפו כרבע מיליון בני אדם (רובם שחורים), בהם גם [[מרטין לותר קינג]], שבו הוא השמיע את נאומו חוצב הלהבות "[[יש לי חלום]]". ב-[[1960]] נבחר הנשיא הצעיר ביותר עד אז, [[ג'ון פיצג'רלד קנדי]] הדמוקרטי.

ב-[[1961]] התעורר [[משבר הטילים]] ב[[קובה]], עם הנחתם של משגרי טילים סובייטים באי קובה, במרחק 145 ק"מ מחופי [[פלורידה]]. קנדי פעל בהצלחה לסיום המשבר באמצעים [[דיפלומטיה|דיפלומטיים]] וזכה על כך להערכה רבה בעולם ובבית. ב-[[1963]] [[רצח קנדי|נרצח קנדי]]. מספר [[קונספירציה|תאוריות קשר]] הועלו בנוגע לרצח. במקומו מונה סגנו, [[לינדון ביינס ג'ונסון]].

ג'ונסון נבחר ברוב הגדול ביותר בתולדות ארצות הברית ב-[[1964]]. באותה השנה הורה ג'ונסון לשלוח כוחות צבאיים קרביים לוייטנאם, זאת אחרי כמה שנים שבהן ארצות הברית שלחה יועצים לדרום וייטנאם. ארצות הברית החלה להתערב ולאט לאט התחזקה תנועת מחאה כנגד המלחמה. התנועה התחזקה ודרשה מג'ונסון וממזכיר ההגנה שלו, [[רוברט מקנמארה]], להתפטר. מקנמארה פוטר רק בשלהי ימיו של ג'ונסון בבית הלבן, אך הכוחות לא פונו. ב-[[1968]] הביס המועמד הרפובליקני, [[ריצ'רד מילהאוס ניקסון]] את יריבו האמפרי, ומונה לנשיא ארצות הברית. הוא ניסה לסיים את מלחמת וייטנאם, ועשה זו כאשר בינואר [[1972]] נחתם ההסכם שהביא לפינוי הכוחות האמריקאיים מהמדינה ולמעשה התיר את כיבושה על ידי ה[[וייטקונג|ווייטקונג]] הקומוניסטי.

בשל [[פרשת ווטרגייט]] בשנת [[1974]], ניקסון נאלץ להתפטר ובמקומו הושבע [[סגן נשיא ארצות הברית|סגן הנשיא]] [[ג'רלד פורד]] כ[[נשיא ארצות הברית]]. במשך כהונתו של [[ג'ימי קרטר]] במהלך [[שנות ה-70]] המאוחרות, כלכלת ארצות הברית עברה [[סטגפלציה]] (שילוב של [[עליית מחירים]] במשק, התגברות האבטלה ונסיגה בפיתוח הכלכלי). בחירתו של [[רונלד רייגן]] כנשיא בשנת [[1980]] ציינה שינוי משמעותי לכיוון הימין בפוליטיקה האמריקאית אשר התבטא בעיקר במדיניות כלכלית שמרנית שכללה קיצוץ במסים והפחתת הוצאות הרווחה (קו כלכלי אשר זכה לכינוי "[[רייגניזם]]"). לקראת סוף שנות ה-80 החלו המשטרים הקומוניסטיים במדינות אירופה לקרוס בזה אחר זה (אירוע שנודע כ[[סתיו העמים]]), דבר שהוביל לבסוף להתפרקותה הרשמית של ברית המועצות בתחילת שנות ה-90.

=== מתום המלחמה הקרה ועד היום ===
[[קובץ:WTC9-11.jpg|שמאל|ממוזער|250px|[[מגדלי התאומים|מרכז הסחר העולמי]] ב[[ניו יורק]] בבוקרו של [[פיגועי 11 בספטמבר|11 בספטמבר 2001]]]]
{{הפניה לערך מורחב|ערכים=[[פיגועי 11 בספטמבר]], [[המלחמה העולמית בטרור]]}}
לאחר פירוק ברית המועצות, נותרה ארצות הברית [[חד קוטביות|מעצמת העל היחידה בעולם]], והיא החלה להפעיל כוח צבאי ברחבי העולם, ובייחוד ב[[מלחמת המפרץ]]. לאחר בחירתו ב-1992, הוביל הנשיא [[ביל קלינטון]] את הצמיחה הכלכלית הארוכה ביותר בהיסטוריה האמריקנית, שהייתה תופעת לוואי של המהפכה הדיגיטלית וההזדמנויות העסקיות החדשות שנוצרו בעקבות התפתחות ה[[אינטרנט]].

בשנת [[1998]] הודח הנשיא ביל קלינטון על ידי [[בית הנבחרים של ארצות הברית|בית הנבחרים]] בעקבות האשמות שנקשרו לתביעה אזרחית ול[[פרשת מוניקה לווינסקי|סקנדל מין]], אולם אף על פי כן, הוא זוכה על ידי הסנאט ונשאר בתפקיד עד סיום כהונתו. [[הבחירות לנשיאות ארצות הברית 2000|הבחירות הנשיאותיות מעוררות-המחלוקת של שנת 2000]] הוכרעו על ידי קביעה של בית הדין העליון, לפיה הנשיא הנבחר יהיה מושל [[טקסס]], [[ג'ורג' ווקר בוש]].

ב-[[11 בספטמבר]] 2001, במהלך מתקפת טרור על ארצות הברית, טרוריסטים מוסלמים קיצוניים מארגון [[אל-קאעידה]] חטפו ארבעה מטוסי נוסעים, וריסקו שניים מהם לתוך [[המגדלים התאומים]] שבמרכז הסחר העולמי ב[[ניו יורק]], ואחד לתוך [[הפנטגון]] ב[[וושינגטון]], כשהם גורמים למותם של אלפי אנשים. בעקבות המתקפות הכריז הנשיא בוש על פתיחת המלחמה העולמית בטרור, אשר מטרתה לשים קץ לטרור הבינלאומי, על ידי מניעה מקבוצות שהוגדרו על ידי ארצות הברית ובעלי בריתה כ"ארגוני טרור" (לרוב קבוצות אסלאמיות כגון אל-קאעידה, חזבאללה וחמאס) מלהוות איום על ארצות הברית ובעלי הברית שלה, ולשים קץ למתן החסות של מדינות לארגוני הטרור. בהמשך טבע בוש את המונח "[[ציר הרשע]]" שמתייחס לקבוצת מדינות התומכות בטרור ומפתחות נשק להשמדה המונית, אלה כוללות את איראן, עיראק, קובה וצפון קוריאה.

באוקטובר 2001 פתחה ארצות הברית ב[[מלחמת אפגניסטן (ארצות הברית)|מערכה צבאית באפגניסטן]] להפלת שלטון ה[[טליבאן]] האסלאמי הקיצוני במדינה שנתן מחסה ותמיכה ל[[אוסמה בן לאדן]]. חברי ארגון הטאליבן אשר ירדו למחתרת, ממשיכים עד היום להילחם במלחמת גרילה נגד כוחות נאט"ו באפגניסטן. כמו כן, ארצות הברית האשימה את עיראק בהחזקת נשק להשמדה המונית, ובעקבות כך במרץ 2003 ארצות הברית פתחה את [[מלחמת עיראק|המלחמה נגד עיראק]], במטרה להפיל את שלטונו של הדיקטטור [[סדאם חוסיין]]. צבא ארצות הברית הצליח במהלך מתקפה צבאית מהירה יחסית, להביס את הכוחות העיראקים ולהפיל את השלטון של [[סדאם חוסיין]]. [[סדאם חוסיין]] עצמו הוצא להורג ב-[[30 בנובמבר]] [[2006]] לאחר שנגזר עליו [[גזר דין מוות]] על ידי [[בית משפט]] עיראקי ואף על פי כן, עדיין לא הושגה רגיעה בעיראק. לאורך התקופה בה הצבא האמריקאי שוהה בעיראק, מחבלים מתאבדים רבים ביצעו פיגועי תופת אשר גרמו למותם של חיילים אמריקאים ותושבים עיראקים רבים.

ב[[הבחירות לנשיאות ארצות הברית 2008|בחירות לנשיאות ארצות הברית של 2008]] התמודדו המועמד מטעם [[המפלגה הרפובליקנית]] הסנאטור [[ג'ון מקיין]] והמועמד מטעם [[המפלגה הדמוקרטית]] הסנאטור [[ברק אובמה]]. בבחירות ניצח אובמה. המיוחד בבחירות אלו היה בחירתו של נשיא אפרו-אמריקאי ראשון בתולדות ארצות הברית. פן ייחודי נוסף לבחירות אלו היה בהתמודדות בת-סיכויים של נשים על תפקידים בכירים: [[הילארי קלינטון]] שהתמודדה מול ברק אובמה על מועמדות המפלגה הדמוקרטית ולאחר הבחירות מונתה למזכירת המדינה, ו[[שרה פיילין]], מושלת [[אלסקה]], שהייתה מועמדתו של ג'ון מקיין ל[[סגן נשיא ארצות הברית|סגנות הנשיא]].

== פוליטיקה וממשל ==
[[קובץ:Uscapitolindaylight.jpg|שמאל|ממוזער|250px|בניין [[הקפיטול]] - מקום מושבה של הרשות המחוקקת של ארצות הברית - [[הקונגרס של ארצות הברית|הקונגרס]]]]
{{הפניה לערך מורחב|ערך=[[פוליטיקה של ארצות הברית]], [[הממשל הפדרלי של ארצות הברית]], [[המשפט בארצות הברית]]}}
ארצות הברית היא [[דמוקרטיה]] [[משטר נשיאותי|נשיאותית]] [[פדרליזם|פדרלית]], שמתנהלת על פי ה[[חוקת ארצות הברית|חוקה]] שהתקבלה בשנת [[1789]].

הנשיא נבחר בבחירות כלליות, בשיטה סבוכה שבה האזרחים בכל מדינה מצביעים לנציגי המדינה ב[[חבר האלקטורים]]. [[הקונגרס האמריקאי]] הוא [[הרשות המחוקקת]] (ברמה הפדרלית) והוא מורכב משני בתים שחבריהם נבחרים בבחירות אישיות: [[בית הנבחרים האמריקאי|בית הנבחרים]], שבו לכל מדינה יש ייצוג פרופורציונלי לאוכלוסייתה; וה[[הסנאט האמריקאי|סנאט]] שבו כל מדינה מקבלת ייצוג של שני סנטורים.

מאחר שכל מערכות הבחירות הן אישיות ומתנהלות כמעט תמיד בסיבוב יחיד בו "המנצח לוקח את הכול", הכוח הפוליטי מצוי כמעט בלעדית בידיהן של שתי מפלגות גדולות. מאז סוף [[המאה ה-19]] שתי מפלגות אלה הן [[המפלגה הדמוקרטית]] ו[[המפלגה הרפובליקנית]]. המפלגה הדמוקרטית נחשבת לשמאלית יותר ("[[ליברליזם|ליברלית]]") והרפובליקנית לימנית ("[[שמרנות|שמרנית]]"). כיום המפלגה הרפובליקנית מזוהה עם העסקים הגדולים, עם שמרנות דתית, עם התנגדות ל[[הפלה מלאכותית|הפלות]] ועם ניציות ביטחונית. המפלגה הדמוקרטית מזוהה עם מדיניות של יותר שוויון כלכלי, ושוויון למיעוטים (ובפרט ל[[אפרו-אמריקאים]]), עם המאבק ל[[זכויות האדם|זכויות אדם ואזרח]], ועם פתיחות כלפי העולם והמוסדות הבינלאומיים. מבחינה גאוגרפית מרוכזים תומכי המפלגה הדמוקרטית, בצפון מזרח ארצות הברית, במערב המדינה, ובאזורים תעשייתיים בצפון מרכז המדינה, ובערים הגדולות. לעומת זאת הרפובליקנים שולטים ב[[דרום ארצות הברית]] (אזור שבאופן מסורתי היה דווקא מעוז דמוקרטי). כשיטה הדוגלת בעיקרון הייצוג (כמו בישראל), נותנת החוקה בארצות הברית סמכויות רחבות לנשיא, משטר זה מכונה "משטר נשיאותי".

משנבחר הנשיא, ועד סוף תקופת כהונתו, הוא אינו זקוק לאמון מצד רוב הקונגרס. אמנם הקונגרס רשאי להעבירו מכהונתו על ידי תהליך מיוחד של העמדה לדין על ייסוד האשמה ב[[בגידה]], קבלת [[שוחד]] או [[פשע]]ים ועבירות חמורות אחרות, אך עד היום לא הועבר אף נשיא אחד של ארצות הברית מכהונתו. הנשיא ה-17, [[אנדרו ג'ונסון]], היה הכי קרוב לכך.

סמכויות הנשיא רחבות מאוד ומתפשטות על כל תחום [[הרשות המבצעת]]. בארצות הברית אין ממשלה לפי המתכונת המקובלת, רוצה לומר גוף קיבוצי של שרים, אשר מחליט ברוב קולות. הקבינט מורכב ממזכירי מחלקות הממשל הפדרלי, ובנוסף מורכב גם מחטיבות אדמיניסטרטיביות מיוחדות (דהיינו, שמטעמי ניהול וארגון).

בראש [[הרשות השופטת]] נמצא [[בית המשפט העליון של ארצות הברית]] שלו יכולת [[ביקורת שיפוטית]], כלומר, הסמכות לבטל חוקים העומדים בסתירה לעקרונות החוקה. מתחת לבית המשפט העליון ישנה [[היררכיה]] של בתי משפט פדרלים ל[[ערעור]]ים ובתי משפט מחוזיים פדרלים ומתחתם מערכות המשפט של המדינות השונות. כמו רבות מארצות העולם ששורשיהן בממלכת בריטניה נהוגה בארצות הברית שיטת [[המשפט המקובל]].

== כלכלה ==
[[קובץ:Usdollar100front.jpg|שמאל|ממוזער|250px|שטר של מאה [[דולר אמריקאי]]]]
[[קובץ:Photos NewYork1 032.jpg|שמאל|ממוזער|250px|[[וול סטריט]], [[ניו יורק]]]]
{{הפניה לערך מורחב|כלכלת ארצות הברית}}
ה[[כלכלה]] של ארצות הברית היא כלכלה מעורבת, מבוססת [[קפיטליזם]], גדולה ומפותחת, עשירה ב[[אוצר טבע|אוצרות טבע]] ורוב שטחיה פוריים. ה[[מטבע]] של ארצות הברית הוא [[דולר אמריקני|הדולר האמריקני]] והוא ידוע בסימן $. על פי [[קרן המטבע הבינלאומית]] ה[[תוצר מקומי גולמי|תוצר המקומי גולמי]] של ארצות הברית עומד על יותר מ-14 [[טריליון]] דולר,{{הערה|1=[http://www.imf.org/external/pubs/ft/weo/2011/01/weodata/weorept.aspx?pr.x=33&pr.y=10&sy=2000&ey=2010&scsm=1&ssd=1&sort=country&ds=.&br=1&c=111&s=PPPGDP&grp=0&a= World Economic Outlook Database, April 2011], imf site}} המהווה כ-20% מהתמ"ג העולמי, שני רק לתוצר המקומי הגולמי הכולל של מדינות [[האיחוד האירופי]]. המדינה ממוקמת במקום השמיני בעולם ביחס של תמ"ג נומינאלי לנפש ובמקום הרביעי בעולם ביחס של תמ"ג לנפש במונחי כוח קנייה (PPP). ארצות הברית היא היבואנית הגדולה ביותר של סחורות ושירותים, והיצואנית השנייה בגודלה. שותפותיה העיקריות ל[[מסחר]] הן: [[קנדה]], סין, [[מקסיקו]], יפן והאיחוד האירופי.

אומדנים עבור השנים האחרונות:
* תוצר מקומי גולמי: 17.555 טריליון דולר ([[2015]])
* תוצר מקומי גולמי לנפש: 53,001 דולר
* [[צמיחה כלכלית|צמיחה]]: 3.5 אחוז (2014)
* כוח עבודה (כולל מובטלים): 153.9 מיליון נפש
* [[אבטלה]]: 5.4 אחוז ([[אפריל]] [[2015]])
* שיעור האוכלוסייה מתחת לקו ה[[עוני]]: 14.5 אחוז (2013)
* [[חוב לאומי|החוב הלאומי]]: 93.1 אחוז מהתמ"ג (2010).

קצת למעלה מחמישית משטח ארצות הברית מעובד לצורכי [[חקלאות שלחין]].

בעקבות המשבר הכלכלי שפרץ ב-[[2009]], נכנסה ארצות הברית לחוב הגדול ביותר בתולדותיה - 11.5 [[טריליון]] דולר, וכלכלני הממשל מעריכים כי החוב יגדל השנה בכטריליון דולר נוספים.{{הערה|{{ynet|AP|החוב הלאומי האמריקני: 11.5 טריליון דולר|3741021|4 ביולי 2009|}}}}

=== הכנסה ===
[[קובץ:2005 Half Dollar Rev Unc P.png|שמאל|ממוזער|150px|מטבע של חצי דולר ארצות הברית]]
על פי הלמ"ס האמריקאי, ההכנסה החציונית ברוטו למשק בית (לשנה) ב-2005 הייתה 46,326 דולר, כאשר ההבדלים בין המדינות השונות בארצות הברית הם מהותיים, למשל, בעוד ההכנסה לשנה ב[[ניו ג'רזי]] הייתה 60,246 דולר, ב[[מיסיסיפי (מדינה)|מיסיסיפי]] גובהה 34,396 דולר. ההכנסה החציונית לנפש הייתה 25,036$ בשנה, ההכנסה החציונית לשכיר הייתה כ-40 אלף דולר.

פערי ההכנסות מבחינת מוצא גזעי מראים על הבדל שכר בין שכירים ממוצא אפריקאי והיספאני (לרוב מקסיקנים) לעומת עמיתיהם ממוצא לבן (אירופאי) ואסייתי (לרוב מהמזרח הרחוק). ההכנסה החציונית למשק בית שבראשו עומד אדם ממוצא אסייתי היא הגבוהה ביותר והיא עומדת על $57,518, ללבנים $48,977 ולאפריקאים $30,134.

פערי ההכנסות בארצות הברית הם מהגבוהים בעולם המתועש. בשנת 2006 העשירון העליון הרוויח פי-16 יותר מהעשירון התחתון. כאשר החמישון התחתון מרוויח עד 18,500 דולר לשנה, החמישון העליון מרוויח יותר מ-92,000 דולר לשנה למשק בית.

שווי כולל חציוני (Median net wealth) ב-2004 היה 93,100$ למשק בית. הרבעון העליון היה בעל נכסים בשווי של 422,400$ למשק בית (לא כולל שווי בית המגורים העיקרי). התפישה הרווחת של "החלום האמריקאי" וה[[ניעות חברתית|ניעות החברתית]] של ארצות הברית שמשכה מהגרים רבים למדינה במשך המאות ה-19 וה-20 נמשכת, חוקרים רבים קובעים שהניעות החברתית בארצות הברית גבוהה יחסית למדינות [[מערב אירופה]] ו[[קנדה]].

== שלטון מקומי ==
{{הפניה לערך מורחב|מדינות ארצות הברית}}
ארצות הברית היא [[פדרציה]] של חמישים מדינות. שלוש עשרה המדינות המקוריות ירשו את [[שלוש עשרה המושבות]] שהתמרדו כנגד השלטון ה[[ממלכת בריטניה הגדולה|בריטי]]. יתר המדינות הוקמו על שטחים או [[טריטוריה|טריטוריות]] שנרכשו או נכבשו ב[[מלחמה]]. [[ורמונט]], [[טקסס]] ו[[הוואי]] שונות בכך שלפני הצטרפותן לארצות הברית הן היו [[רפובליקה|רפובליקות]] [[עצמאות|עצמאיות]]. בתחילת דרכה של ארצות הברית נוצרו שלוש מדינות חדשות מתוך השטח של מדינות קיימות: [[קנטאקי]] מ[[וירג'יניה|ווירג'יניה]], [[טנסי]] מ[[קרוליינה הצפונית]], ו[[מיין]] מ[[מסצ'וסטס]]. [[וירג'יניה המערבית]] נפרדה מווירג'יניה במהלך [[מלחמת האזרחים האמריקנית]]. הוואי היא המדינה האחרונה שהצטרפה לארצות הברית. [[בית המשפט העליון של ארצות הברית]] קבע כי למדינות אין זכות לפרוש מהאיחוד.

המדינות משתרעות על פני הרוב המוחלט של השטח היבשתי של ארצות הברית. האזורים האחרים המוגדרים כחלק מארצות הברית הם [[מחוז קולומביה]], שבו נמצאת [[וושינגטון הבירה]] שבה נמצאים מוסדות השלטון כגון [[הבית הלבן]], ו[[אטול פאלמירה]] שהוא טריטוריה לא מאוכלסת ב[[האוקיינוס השקט|אוקיינוס השקט]]. ארצות הברית שולטת בחמש טריטוריות מאוכלסות: [[פוארטו ריקו]] ו[[איי הבתולה של ארצות הברית]] ב[[האיים הקריביים|איים הקריביים]]; ו[[סמואה האמריקאית]], [[גואם]] ו[[איי מריאנה הצפוניים]] באוקיינוס השקט. אנשים הנולדים בטריטוריות הללו (מלבד סמואה האמריקאית) מקבלים [[אזרחות]] אמריקנית.

חלוקת הסמכויות בין השלטון המקומי במדינות השונות לשלטון הפדרלי נקבעת על פי [[חוקת ארצות הברית]]. למרות השינויים שנעשו בחוקה לאורך השנים בדבר חלוקת התפקידים, נשמרה חלוקת התפקידים כאשר בנושאים היומיומיים כגון [[חינוך]], [[בריאות]], [[תשתיות]] ודומיהם נמצאים בסמכות השלטון המקומי במדינות השונות, ואילו נושאים הדורשים ראיה כלל מדינית כגון מדיניות חוץ, מדיניות צבאית וסחר חוץ נמצאים בסמכות השלטון הפדרלי.

{{מדינות בארצות הברית}}

== גאוגרפיה ==
[[קובץ:Columbia River Revelstoke.jpg|שמאל|ממוזער|250px|[[קולומביה (נהר)|נהר הקולומביה]] - [[נהר]] הזורם בחלקו ב[[קנדה]] ובחלקו בצפון-מערב ארצות הברית]]
{| class="infobox" align="right"
|+'''גאוגרפיה של ארצות הברית'''
|-
|colspan="2" align="center" |[[קובץ:USA topo en.jpg|250px|Topography of the 48 states of the U.S. mainland]]
|-
|colspan="2" align="center" |<small>מפה פיזית של 48 המדינות הפנים-[[יבשת]]יות של ארצות הברית</small>
|-
|colspan="2" align="center" style="border-top:1px solid #000000; border-bottom:1px solid #000000;" |'''שטח כולל'''
|-
| '''סה"כ שטח'''
| 9,629,091 [[קילומטר|ק"מ]]²{{ש}}
|-
| '''שטח יבשתי'''
| 9,158,960 ק"מ²{{ש}}
|-
| '''שטח [[אגם|אגמים]] ו[[נהר]]ות'''
| 470,131 ק"מ²{{ש}}
|-
| '''[[קו רוחב]]'''
| 38°0' N
|-
| '''[[קו אורך]]'''
| 97°0'W
|-
|colspan="2" align="center" style="border-top:1px solid #000000; border-bottom:1px solid #000000;" |'''אורך [[גבול]]ות'''
|-
| '''[[קנדה]]'''
| 8,893 ק"מ{{ש}}
|-
| '''[[מקסיקו]]'''
| 3,326 ק"מ{{ש}}
|-
| '''אורך קוי החוף'''
| 19,924 ק"מ{{ש}}
|-
|colspan="2" align="center" style="border-top:1px solid #000000; border-bottom:1px solid #000000;" |גבולות [[ים|ימיים]]
|-
| '''אורך [[מים טריטוריאליים]]'''
| 22 ק"מ
|}
{{הפניה לערך מורחב|גאוגרפיה של ארצות הברית|להשלים=לא}}

=== פני הארץ ===
ארצות-הברית היא השלישית בגודלה בין ארצות תבל (אחרי [[רוסיה]] ו[[קנדה]]). היא גובלת עם קנדה בצפון ועם [[מקסיקו]] בדרום. [[גבול]] קנדה-ארצות הברית, אשר נקבע באמצע [[המאה ה-19]], נמשך בקו ישר לאורך [[קו רוחב|קו הרוחב]] ה-49 צפון, תוך שהוא חוצה נהרות ואגמים (ארבע מן [[הימות הגדולות]] חצויות בין המדינות, ורק [[ימת מישיגן]] שייכת כולה לארצות הברית), ללא התחשבות בתוואים טופוגרפיים כלשהם. אך אין גבול זה יוצר בעיות; יש זהות רבה בין שני עברי הגבול מבחינת תרבות, שפה, מסורת ורמת חיים. אורך הגבול הדרומי עם מקסיקו הוא כמחצית מזה של הגבול עם קנדה, ורובו עובר באזורים מדבריים.

במזרח שוכנת ארצות הברית לחופי [[האוקיינוס האטלנטי]], וחוף זה ארוך פי שניים מזה של החוף המערבי שעל [[האוקיינוס השקט]]. שוני זה נגרם בשל המפרצים העמוקים המצויים בחלקו העליון של החוף המזרחי, ואכן, שם נמצאים גם הגדולים בנמלי ארצות הברית ([[בוסטון]], [[ניו יורק]], [[פילדלפיה]], ו[[בלטימור]]). חלקו הדרומי של החוף רדוד ואינו נוח לספנות. הנמל הגדול היחידי בדרום הוא נמל ניו-אורלינס, השוכן בדלתת המיסיסיפי, החסום תדיר בסחף הנהר, ומחייב פעולות תחזוקה מתמידות ויקרות.

פני השטח של ארצות-הברית מותווים על ידי שרשראות הרים החוצצות בין האזורים הגאוגרפיים השונים. שרשראות ההרים נמתחות מצפון לדרום במקביל לחופי היבשת: הרי האפאלאצ'ים (Appalachian Mountains) מקבילים לחוף המזרחי, ואילו הרי הסלעים או הרוקי (Rocky) וכן הרי קאסקייד והרי סיירה נבאדה (Sierra Nevada) מקבילים לחוף המערבי. כתוצאה מכך נוצרו שבעה אזורי טבע עיקריים לאורכה של ארצות הברית, ברצועות אורך מצפון לדרום: (1) החוף האטלנטי; (2) רכסי האפאלאצ'ים; (3) המערב התיכון; (4) הרי רוקי; (5) אגן המדבריות המערבי; (6) הרי סיירה; (7) החוף הפסיפי.

=== אקלים ===
בחוף המזרחי - ממוצע הגשמים הוא בין 760–1,270 מ"מ לשנה, והם יורדים ברוב חודשי השנה. הקיץ חם עם הרבה שמש, והטמפרטורה הממוצעת היא 27–32 מעלות צלזיוס. בדרום, במיוחד בפלורידה, חם ולח כל השנה, ובקיץ אפילו הביל.

ב[[אלסקה]] ממוצע הגשמים הוא כ-100 בצפון וכ-2,000 בדרום. האקלים הוא טונדרה תת-קוטבית/קר. הטמפרטורה הממוצעת בחורף כ-(-16)–(-18) מעלות צלזיוס, ובקיץ כ-5–10 מעלות צלזיוס. ממוצע שנתי: -6 מעלות.

במרכז (Midwest) - שחון, לא יותר מ-600–800 מ"מ גשם בממוצע שנתי, והגשמים מרוכזים בחודשים ינואר-יוני. בחלק הצפוני עשוי להיות קר מאוד בחורף, ובדרום חם מאוד בקיץ; עד מינוס 46 מעלות צלזיוס (בצפון דקוטה) ועד פלוס 46 מעלות בקיץ (בטקסס).

בדרום מערב (South West) - יבש וחם, עם פחות מ-250 מ"מ גשם לשנה. האוויר היבש נשאר צח גם בקיץ. בערבים קריר. הערפלים והגשמים באים בדרך כלל בחודשי ינואר ופברואר. טמפרטורות של מתחת לאפס קיימות רק בהרים הגבוהים. בהרים (Mid Pacific & Rockies) - אקלים יבש, ושמש במרבית חודשי השנה. הטמפרטורות הן מ-46 מעלות בשקע קליפורניה ועד מינוס 55 בחורף ביילוסטון. בקיץ חם ביום וקר בלילה. שלגי ההרים הגבוהים יורדים בחודשים אוקטובר-מרץ, ונותרים על הקרקע עד מאי-יוני.

צפון-מערב (Pacific North-West) - הוא החלק הרטוב של ארצות הברית, עד יותר מ-3,800 מ"מ גשם לשנה, מרביתם בחורף. הממוצע לעונה זו הוא 4 מעלות, אך בקיץ יבש והטמפרטורות מגיעות ל-33 מעלות. בוושינגטון ובאורגון ניתכים גשמים כמעט כל השנה.

בחוף המערבי (West Coast) יש [[אקלים ים תיכוני]]. עונת הגשמים היא בחודשים נובמבר-מרץ. בערבים קריר בצפון, ובהרים יש שלגי חורף. בקיץ חם ויבש, עד סכנה של [[שריפת יער|שריפות יער]].

=== נהרות ===
{| class="wikitable" border="1"
|-
! #
! שם נהר
! אורך (בק"מ)
! מקום סיום
|-
| 1
| [[מיזורי (נהר)|מיזורי]]
| 3,725
| נהר המיסיסיפי
|- bgcolor="#EFEFEF"
| 2
| [[מיסיסיפי (נהר)|מיסיסיפי]]
| 3,700
| [[מפרץ מקסיקו]]
|-
| 3
| [[יוקון (נהר)|יוקון]]
| 3,185
| [[ים ברינג]]
|- bgcolor="#EFEFEF"
| 4
| [[ריו גראנדה]]
| 3,034
| [[מפרץ מקסיקו]]
|-
| 5
| [[ארקנסו (נהר)|ארקנסו]]
| 2,334
| נהר המיסיסיפי
|- bgcolor="#EFEFEF"
| 6
| [[קולורדו (נהר)|קולורדו]]
| 2,330
| [[מפרץ קליפורניה]]
|}

=== פאונה ופלורה ===
{{להשלים}}

=== דינוזאורים ===
בתחום ה[[פלאונטולוגיה]], רבים מן המפורסמים ביותר ב[[מאובן|מאובני]] ה[[דינוזאורים]], נמצאו בארצות הברית ביחד עם. ביניהם: [[טירנוזאורוס רקס]], [[טריצרטופס]], [[דיפלודוקוס]], [[אלוזאורוס]], [[אפטוזאורוס]].

== דמוגרפיה ==
[[קובץ:Census-2000-Data-Top-US-Ancestries-by-County.jpg|שמאל|ממוזער|250px|מוצא אתני בארצות הברית]]
{{הפניה לערך מורחב|ערך=[[דמוגרפיה של ארצות הברית]]}}
נכון ל-2010 אוכלוסיית ארצות הברית עברה את רף ה-300 מיליון אזרחים, בנוסף ישנם כ-10 עד 15 מיליון עובדים זרים (חוקיים ולא חוקיים) המתגוררים כדרך קבע במדינה (רובם ממוצא היספאני). 

נכון ל-2010 50.8% מאוכלוסיית ארצות הברית הן נשים.{{הערה|1=http://www.infoplease.com/ipa/A0004920.html}} 

הלבנים - שהם צאצאיהם של הבריטים מהמאה ה-16 אשר הקימו את [[:he:שלוש_עשרה_המושבות|שלוש עשרה המושבות]] לאחר הכיבוש - היו המתיישבים הראשונים. הם מהווים כ-74.5 אחוזים מהאוכלוסייה הכללית, אך במהלך הזמן הבריטים התערבבו עם עמים אחרים וכך נוצר ערבוב של עמים ממדינות שונות כמו [[אירלנד]], [[גרמניה]], צרפת וכו'. הקבוצה במוצא הגדולה ביותר מגיעה מ[[גרמניה]] (15%), השנייה בגודלה מגיעה מ[[אירלנד]] (11%).

ה[[קבוצה אתנית|קבוצה האתנית]] השנייה בגודלה היא קבוצת השחורים ([[אפרו-אמריקאים]]), שמונה כ-36 מיליון נפש, כמעט 12% מכלל האוכלוסייה. רבים מהם הם למעשה בני תערובת של אפריקאים ואירופאים, אך נחשבים לאפרו-אמריקאים{{מקור}}. קבוצות נוספות הם ה[[האינדיאנים בארצות הברית|אינדיאנים]] (האוכלוסייה המקורית למעשה), שמונים 1.3 מיליון נפש; ה[[סין|סינים]], ה[[יפן|יפנים]] וה[[פיליפינים]] – כ-1.4 מיליון נפש. קבוצת ההיספנו-אמריקאים מונה כ-35 מיליון נפש, הם רובם ככולם [[נצרות קתולית|קתולים]] ודוברים בעיקר [[ספרדית]].

על פי ההערכות הסטטיסטיקה האוכלוסייה הלבנה (ממוצא לא היספני) תאבד את היתרון הדמוגרפי בארצות הברית ותהפוך למיעוט הגדול ביותר (במדינות [[קליפורניה]], [[טקסס]], [[ניו מקסיקו]] ו[[הוואי]] מונה האוכלוסייה הלבנה פחות מ-50% מאוכלוסיית המדינה).

=== דתות ===
הדת הנפוצה ביותר בארצות הברית היא הנצרות הפרוטסטנטית, אליה משתייכים כ-20 אחוזים מהלבנים בארצות הברית. בחלוקה דתית כללית: 48% [[נצרות פרוטסטנטית|פרוטסטנטים]] (נכון ל-2012), 26% [[נצרות קתולית|קתולים]], 1.4% [[יהדות ארצות הברית|יהודים]], רוב האחרים, שמהווים כ-20 אחוז או חמישית מהאמריקאים, מגדירים את עצמם כחסרי דת ממוסדת כלשהי.{{הערה|1=[http://www.pewforum.org/Unaffiliated/nones-on-the-rise.aspx “Nones” on the Rise], באתר מכון פיו}} כשלושה רבעים מאוכלוסיית ארצות הברית הם נוצרים, עובדה המציבה את ארצות הברית כמדינה עם המספר הגבוה ביותר של נוצרים בעולם.{{הערה|שם=Global Christianity|1=[http://www.pewforum.org/Christian/Global-Christianity-exec.aspx Global Christianity]}}

[[יהדות ארצות הברית]] מהווה את הקהילה היהודית השנייה בגודלה בעולם. על אף שמשקלה היחסי באוכלוסיית ארצות הברית קטן, מעמדה שם רם, והוא מעניק לה השפעה רבה הן על מדיניות ארצות הברית והן על העם היהודי בעולם. כיום חיים בארצות הברית כ-5,275,000 יהודים.

==== יהדות ארצות הברית לפי מדינות ====
* [[יהדות אוהיו]]
* [[יהדות איווה]]
* [[יהדות אלבמה]]
* [[יהדות דרום קרוליינה]]
* [[יהדות הוואי]]
* [[יהדות טקסס]]
* [[יהדות לואיזיאנה]]
* [[יהדות צפון קרוליינה]]
* [[יהדות פלורידה]]
* [[יהדות ניו יורק]]

== ערים ==
[[קובץ:Map of American urban areas by size.svg|שמאל|300 פיקסלים]]
{{הפניה לערך מורחב|ערי ארצות הברית}}
עשרת המטרופולינים הגדולים, לפי גודל אוכלוסייה:
{| class="wikitable" border="1"
|-
! #
! שם העיר
! אוכלוסיית העיר
! אוכלוסיית ה[[מטרופולין]]
! מדינה
|-
| 1
| [[ניו יורק]]
| 8,274,527
| 18,710,000
|[[ניו יורק (מדינה)|ניו יורק]]
|- bgcolor="#EFEFEF"
| 2
| [[לוס אנג'לס]]
| 3,834,340
| 17,546,000
|[[קליפורניה]]
|-
| 3
| [[שיקגו]]
| 2,836,658
| 9,392,000
|[[אילינוי]]
|-bgcolor="#EFEFEF"
| 4
| [[סן חוזה (קליפורניה)|סן חוזה]]
| 989,000
| 7,265,000
|[[קליפורניה]]
|-
| 5
| [[אטלנטה]]
| 541,000
| 5,975,000
|[[ג'ורג'יה]]
|-
| 6
| [[פילדלפיה]]
| 1,548,000
| 5,752,000
|[[פנסילבניה]]
|-bgcolor="#EFEFEF"
|-
| 7
| [[דאלאס]]
| 1,230,000
| 5,700,000
|[[טקסס]]
|-bgcolor="#EFEFEF"
| 8
| [[יוסטון]]
| 2,231,000
| 5,180,000
|[[טקסס]]
|-bgcolor="#EFEFEF"
|-
| 9
| [[בוסטון]]
| 621,000
| 4,523,000
|[[מסצ'וסטס]]
|-bgcolor="#EFEFEF"
|-
| 10
| [[דטרויט]]
| 714,000
| 4,296,000
|[[מישיגן]]
|}

==חינוך==

היסוד להשכלה בארצות הברית הוא חוק לימודים המחייב 12 שנות לימוד. בצד מערכת החינוך הציבורי הניתן חינם קיימים בתי ספר פרטיים רבים.

יודעי קרוא וכתוב (בקרב האוכלוסייה הבוגרת): 99%.

בארצות הברית למעלה מ-400 [[אוניברסיטה|אוניברסיטאות]], ביניהן כמה מהידועות והחשובות בעולם. האוניברסיטה הוותיקה, העשירה והיוקרתית ביותר בארצות הברית הינה '''[[אוניברסיטת הרווארד]]'''. '''[[ליגת הקיסוס]]''' הינו כינויין של שמונה אוניברסיטאות יוקרתיות ופרטיות השוכנות באזור [[החוף המזרחי (ארצות הברית)|החוף המזרחי של ארצות הברית]].

שכר הלימוד באוניברסיטאות הממשלתיות גבוה למדי ובאוניברסיטאות הפרטיות הוא גבוה במיוחד. מערכת מקיפה של הלוואות ומענקים לסטודנטים דואגת לכך שאנשים מכל השכבות הכלכליות יוכלו להרשות לעצמם חינוך גבוה. ארצות הברית הינה היעד המבוקש ביותר בעולם לסטודנטים זרים, ובאוניברסיטותיה למדים סטודנטים ממדינות רבות; רבים מהם מגיעים מ[[העולם השלישי|מדינות העולם השלישי]], והם ממומנים על ידי מלגות ותוכניות סיוע מיוחדות

תקציב החינוך של הממשלה עומד על כ-972 מיליארד דולר. ה[[אוניברסיטה|אוניברסיטאות]] האמריקניות הבולטות, מנדבכי העוצמה האינטלקטואלית של המעצמה, מונות את:
* [[אוניברסיטת הארוורד]] - [[מסצ'וסטס]], פרטית.
* [[אוניברסיטת סטנפורד]] - [[קליפורניה]], פרטית.
* [[אוניברסיטת פרינסטון]] - [[ניו ג'רזי]], פרטית.
* [[אוניברסיטת MIT]] - [[מסצ'וסטס]], פרטית.
* [[המכון הטכנולוגי של קליפורניה|אוניברסיטת Caltech]] - [[קליפורניה]], פרטית.
* [[אוניברסיטת ייל]] - [[קונטיקט]], פרטית.
* [[אוניברסיטת קולומביה]] - [[מדינת ניו יורק|ניו יורק]], פרטית.
* [[אוניברסיטת קליפורניה בברקלי]] - [[קליפורניה]], ציבורית.
* [[אוניברסיטת קורנל]] - [[מדינת ניו יורק|ניו יורק]], פרטית.

== צבא וביטחון ==
{{הפניה לערך מורחב|הכוחות המזוינים של ארצות הברית}}
[[קובץ:B-2 leading Valiant Shield.jpg|ממוזער|250px|ה[[מפציץ]] ה[[חמקן]] [[B-2 ספיריט]] של [[חיל האוויר האמריקני]] מוביל [[מטוס קרב|מטוסי קרב]], [[נושאת מטוסים|נושאות מטוסים]] ו[[ספינת קרב|ספינות קרב]] של [[חיל הים האמריקני]].]]
ארצות הברית נחשבת למעצמה הצבאית החזקה ביותר בעולם. תקציב [[משרד ההגנה האמריקני]] בשנת [[2011]] - כ-692 מיליארד דולר (שווה לתקציב הצבאי של כל שאר מדינות העולם ביחד). צבא ארצות הברית נחשב לחזק בעולם.

הכוחות של ארצות הברית מורכבים משש זרועות:
* [[צבא ארצות הברית]] (Army) - צבא היבשה, הכוח היבשתי העיקרי.
* [[הצי האמריקני|חיל הים האמריקני]] (Navy) - חיל הים הגדול ביותר בעולם.
* [[חיל האוויר האמריקני]] (Air Force) - חיל האוויר הגדול ביותר בעולם.
* [[חיל הנחתים האמריקני]] (Marine Corps) - חיל רגלים מובחר.
* [[משמר החופים האמריקני]] (Coast Guard) - אחראי לשמירה על הגבולות הימיים.
* [[המשמר הלאומי של ארצות הברית|המשמר הלאומי]] (The National Guard) - אחראי על שמירת הגבולות הפיזיים של ארצות הברית.

בכוחות השונים משרתים כ-1.4 מיליון חיילים בשירות סדיר, בנוסף 1.4 מליון חיילי מילואים. הכוחות כפופים למחלקת ההגנה, ומפקדם העליון הוא [[נשיא ארצות הברית]].
הגיוס לכוחות הצבא הוא גיוס התנדבותי. במטה הכללי של הכוחות חברים יו"ר, סגן יו"ר וארבעת מפקדי הכוחות (הצבא, חיל הים, חיל האוויר וחיל הנחתים).

== תרבות ==
[[קובץ:Mountrushmore.jpg|שמאל|ממוזער|200px|[[הר ראשמור]] - גילוף עצום בסלע שמתאר את דמותם של ארבעה מנשיאי ארצות הברית]]
{{הפניה לערך מורחב|תרבות ארצות הברית}}
ארצות הברית היא מדינה בעלת תרבות מגוונת, ביתם של שלל [[קבוצה אתנית|קבוצות אתניות]], [[מסורת|מסורות]] וערכים. התרבות המיוחסת לרוב תושבי ארצות הברית מכונה mainstream American culture ("הזרם הכללי של התרבות האמריקנית"), והיא [[תרבות מערבית]] ברובה אשר הסתעפה ממסורותיהם של ה[[מהגרים]] ה[[אירופה|אירופאים]], בעיקר המתיישבים ה[[אנגליה|אנגלים]] וה[[הולנד]]ים. אורחי-החיים ה[[גרמניה|גרמניים]], ה[[אירלנד|איריים]] וה[[סקוטלנד|סקוטים]] השפיעו גם הם על התרבות האמריקאית. מסורות [[אינדיאנים|אינדיאניות]] ומאפיינים תרבותיים של ה[[עבד]]ים ממערב [[אפריקה]], נספגו גם הן לתרבות האמריקאית. התרחבות ארצות הברית מערבה הידקה את הקשר עם התרבות ה[[מקסיקו|מקסיקנית]], וההגירות רבות-הממדים מדרום ומזרח אירופה בסוף [[המאה ה-19]] ו[[המאה ה-20]] הביאו עמן אלמנטים תרבותיים חדשים. הגירות מ[[אסיה]] ובמיוחד מ[[אמריקה הלטינית]] היו בעלות השפעה נרחבה. ערבוב התרבויות יכול להתאפיין כ[[כור היתוך]] או כאיסוף תרבויות [[פלורליזם|פלורליסטי]] בו מהגרים וצאצאיהם שומרים על תכונה תרבותית מסוימת.

=== ספרות, פילוסופיה ואמנות ===
בתקופת סוף [[המאה ה-18]] ותחילת [[המאה ה-19]], ה[[אמנות אמריקאית|אמנות]] ו[[ספרות אמריקאית|הספרות האמריקאית]] הושפעה בעיקר מהתרבות ה[[אירופה|אירופאית]]. סופרים כמו [[נתניאל הות'ורן]], [[אדגר אלן פו]] ו[[הנרי דייוויד תורו]] ביססו את הספרות האמריקאית עד אמצע [[המאה ה-19]]. [[מארק טוויין]] והמשורר [[וולט ויטמן]] נחשבים כדמויות מפתח בחצי השנה של המאה; [[אמילי דיקנסון]], אשר למעשה לא הייתה ידועה בזמנה, הוכרה לאחר מותה כמשוררת אמריקאית חשובה. אחד עשר אמריקאים זכו ב[[פרס נובל לספרות|פרס הנובל לספרות]], האחרונה שבהם היא [[טוני מוריסון]] בשנת [[1993]]. [[ארנסט המינגוויי]], חתן פרס הנובל לספרות בשנת [[1954]], נחשב בין הסופרים המשפיעים ביותר ב[[המאה ה-20|מאה ה-20]]. בין היצירות הספרותיות על הרקע הלאומי ניתן למצוא את [[מובי דיק]] מאת [[הרמן מלוויל]], [[הרפתקאותיו של האקלברי פין]] מאת [[מארק טוויין]] ואת [[גטסבי הגדול]] מאת [[פרנסיס סקוט פיצג'רלד]].

פילוסופיית ה[[טרנסצנדנטיות]] אשר הובלה על ידי [[ראלף ואלדו אמרסון]] ו[[הנרי דייוויד תורו]] היוותה את התנועה הפילוסופית האמריקנית הראשונה. לאחר [[מלחמת האזרחים האמריקאית|מלחמת האזרחים]], [[צ'ארלס פירס]] ומאוחר יותר גם [[ויליאם ג'יימס]] ו[[ג'ון דיואי]] פיתחו את תורת ה[[פרגמטיזם]]. במהלך המאה ה-20, ה[[פילוסופיה אנליטית|פילוסופיה האנליטית]] קודמה והובאה לארצות הברית על ידי [[וילארד ואן אורמאן קוויין]] ו[[ריצ'רד רורטי]].

באמנות החזותית, [[אסכולת נהר הדסון]] הייתה התנועה העיקרית ב[[המאה ה-19|מאה ה-19]] לזרם ה[[נטורליזם (אמנות)|נטורליזם]]. בשנת [[1913]] נערכה ב[[ניו יורק]] תערוכה בשם "Armory Show" ובה הוצגה [[אמנות מודרנית]]. התערוכה הדהימה את הציבור האמריקאי ושינתה למעשה את זירת האמנות במדינה. [[ג'ורג'יה אוקיף]], [[מרסדן הרטלי]] ואחרים, התנסו בסגנונות שונים והפגינו דקות הבחנה וטוב-טעם אישי. תנועות אמנותיות גדולות, כגון [[אקספרסיוניזם מופשט]] - שבה ניתן למנות בין השאר את האמנים [[ג'קסון פולוק]] ו[[וילם דה קונינג]], ו[[פופ ארט]] - שבו אפשר למנות את [[אנדי וורהול]] ו[[רוי ליכטנשטיין]], התפתחו בארצות הברית. המודרניזם הגואה, ולאחר מכן גם ה[[פוסטמודרניזם]], הביאו אדריכלים וארכיטקטים כמו [[פרנק לויד רייט]], [[פיליפ ג'ונסון]] ו[[פרנק גרי]] לשיאם.

מהמפתחים הראשונים העיקריים של התיאטרון האמריקאי בתחילת דרכו היה האמרגן [[פי. טי. ברנום]], אשר החל להפעיל מרכז בידור ב[[מנהטן]] בשנת [[1841]]. הצמד [[הריגן והרט]] הפיקו מספר קומדיות מוזיקליות פופולריות בניו יורק, בסוף המאה ה-19. במאה ה-20, מחזות הזמר המודרניים הועלו ב[[ברודוויי (תיאטרון)|ברודוויי]]; מלחינים כמו [[אירווינג ברלין]], [[קול פורטר]] ו[[סטיבן סונדהיים]] אשר הלחינו מחזות זמר רבים בתקופתם, הפכו את שיריהם לנורמה בארצות הברית. המחזאי [[יוג'ין או'ניל]] זכה בפרס נובל לספרות בשנת [[1936]]; מחזאים ידועים אמריקאים אחרים זוכי [[פרס פוליצר|פרס הפוליצר]] הם [[טנסי ויליאמס]], [[אדוארד אלבי]], [[ארתור מילר]] ו[[אוגוסט וילסון]].

אף על פי שלא הוכר במהלך חייו, [[צ'ארלס אייבס]] מוגדר כאחד מהמלחינים הקלאסיים האמריקאים הראשונים בראשית המאה ה-20; מלחינים אחרים כמו [[הנרי קוול]] ו[[ג'ון קייג']] תרמו לזהות המוזיקה האמריקאית הקלאסית. [[אהרן קופלנד]] ו[[ג'ורג' גרשווין]] שילבו מוזיקה קלאסית עם ז'אנרים אחרים. ה[[כוריאוגרפיה|כוריאוגרפים]] [[איזדורה דנקן]] ו[[מרתה גרהם]] היו דמויות מרכזיות ב[[מחול מודרני|מחול המודרני]] בארצות הברית; [[ג'ורג' בלנשיין]] ו[[ג'רום רובינס]] היו דמויות חשובות ב[[בלט]]. תחום ה[[צילום]] נחשב למתקדם מאוד בארצות הברית, הצלמים הידועים ביותר מהצילום האמריקאי היו [[אלפרד סטיגליץ]], [[אדוארד סטיקן]], [[אנסל אדמס]]- ורבים אחרים. תרבות ה[[קומיקס]] אף היא התפתחה בארצות הברית. [[סופרמן]], [[גיבור-על|גיבור-העל]] הידוע שבכוכבי הקומיקס, הפך ל[[סמל|אייקון]] אמריקאי.

=== קולינריה ===
[[קובץ:Motherhood and apple pie.jpg|ממוזער|שמאל|250px|מסמלי התרבות האמריקאית: [[פאי תפוחים]], [[בייסבול]], ו[[דגל ארצות הברית]]]]
{{הפניה לערך מורחב|המטבח האמריקני}}
[[המטבח האמריקני]] דומה בטבעו לשאר המדינות המערביות. [[חיטה]] היא ה[[דגן]] הנפוץ ביותר. המטבח האמריקאי מכיל מרכיבים רבים כמו [[תרנגול הודו|תרנגולי הודו]], [[תפוח אדמה|תפוחי אדמה]], [[בטטה|בטטות]], [[קישוא]]ים, ו[[סירופ מייפל]]- מאכלים מקומיים אשר אומצו על ידי הילידים והמתיישבים מ[[אירופה]]. מאכלים בעלי "זהות" אמריקנית בנוסף הם בשר [[חזיר]] ובשר [[בקר]] המבושלים מעל [[ברביקיו]], [[עוגות סרטן]], [[חטיף תפוחי אדמה]] ו[[עוגיית שוקולד צ'יפס|עוגיות שבבי שוקולד]] (Chocolate chips).

[[אוכל נשמה]] (Soul food), אשר פותח על ידי העבדים האפריקאים, נפוץ במיוחד במדינות דרום ארצות הברית ובקרב [[אפרו-אמריקאים]]. מאכלים המאפיינים את ארצות הברית כמו [[פאי תפוחים]], עוף מטוגן, [[פיצה]], [[המבורגר]]ים, ו[[נקניקיה|נקניקיות]] מבוססים בעצם על מאכלים אשר הביאו איתם [[מהגרים]] שונים. [[טוגנים]] (מקורם מ[[צרפת]]), מאכלים [[מקסיקו|מקסיקניים]] כמו [[בוריטו]] ו[[טאקו]], וה[[פסטה]] ה[[איטליה|איטלקית]] - כולם נצרכים בכמויות גדולות בארצות הברית. ככלל, אמריקאים מעדיפים [[קפה]] על פני [[תה]]. 

ארצות הברית היא המדינה בה נוצרה, התפתחה והגיעה לשיאה, [[תרבות]] אכילת [[מזון מהיר]] ("ג'אנק פוד" או "פאסט פוד").{{הערה|1=אריק שלוסר וצ'ארלס וילסון, [http://www.focus.co.il/page.asp?page=482 מקדונלד'ס בבית הספר], מתוך הספר "פאסט פוד", באתר "פוקוס"}} צריכת מזון מהיר ו[[משקה מוגז|משקאות מוגזים]] גבוהה במיוחד בארצות הברית, וגורמת ל[[השמנת יתר]]. כנגד תופעה זו קמו גורמים שונים, שדוגלים באכילת מזון הכולל רכיבים תזונתיים טובים יותר.

=== ספורט ===
{{הפניה לערך מורחב|ספורט בארצות הברית}}
[[קובץ:2006 Pro Bowl tackle.jpg|שמאל|ממוזער|250px|שחקני [[פוטבול]] במהלך משחק ה[[פרו בול]] (2006), משחק ה"אולסטארס" של ליגת ה-[[NFL]]]]
מאז שלהי המאה התשע-עשרה, [[בייסבול]] נחשב לספורט הלאומי בארצות הברית. [[פוטבול]], [[כדורסל]] ו[[הוקי קרח]] הם שלושת הענפים הפופולריים ביותר, באשר למשחקי ספורט בקבוצות. ענפי הפוטבול והכדורסל מושכים קהל רב גם כאשר מדובר במשחקים בליגות המכללות, ולא רק כשמדובר בליגות המקצוענים. פוטבול נחשב, על פי כמה קני מידה, לענף הפופולרי ביותר בארצות הברית.{{הערה|1=[http://www.harrisinteractive.com/harris_poll/index.asp?PID=337 Professional Football Widens Its Lead Over Baseball as Nation's Favorite Sport], מאת David K. Krane,{{כ}} [[30 באוקטובר]] [[2002]]}} באשר למשחקים שלא מנוהלים בקבוצות, [[איגרוף]] ו[[מרוץ סוסים|מירוצי סוסים]] היו בעבר הפופולריים והנצפים ביותר, אך כיום תפסו את מקומם ה[[גולף]] ו[[מרוץ מכוניות|מירוצי המכוניות]], בייחוד מירוצי [[נאסק"ר]] (NASCAR). ענף ה[[כדורגל]] אינו נפוץ כמקור פרנסה לספורטאים, אולם תפוצתו נרחבת בקרב בני הגילים הצעירים. גם [[טניס]] וענפים אחרים זוכים לאהדה ולתפוצה.

בעוד שרוב הענפים המרכזיים התפתחו מהתרבות האירופאית, הכדורסל הומצא על ידי ה[[קנדה|קנדי]] ד"ר [[ג'יימס נייסמית']] ב-1891 ב[[ספרינגפילד (מסצ'וסטס)|ספרינגפילד]], [[מסצ'וסטס]], ומשחק ה[[לקרוס]], הפופולרי באזור, פותח על ידי מקומיים. ענפי הרכיבה על ה[[סקייטבורד]] ועל ה[[סנובורד]] פותחו גם הם בארצות הברית, במאה ה-20, כנגזרת של [[גלישת גלים|גלישת הגלים]], עיסוק שמקורו ב[[הוואי]], אשר התפשט גם אל ארצות הברית היבשתית.

ארבע [[המשחקים האולימפיים|אולימפיאדות קיץ]] וארבע [[אולימפיאדת חורף|אולימפיאדות חורף]] נערכו בארצות הברית. עד כה נציגי המדינה זכו ב-2,301 מדליות באולימפיאדות הקיץ, יותר מכל מדינה אחרת,{{הערה|1=[http://www.infoplease.com/ipsa/A0115108.html All-Time Medal Standings, 1896-2004], האתר infoplease}} ו-216 מדליות באולימפיאדות החורף, כשרק [[נורבגיה]] זכתה ביותר.{{הערה|1=[http://www.infoplease.com/ipsa/A0115207.html All-Time Medal Standings, 1924-2006], האתר infoplease}}{{ש}}ספורטאים אמריקנים רבים זכו להכרה עולמית, וחלקם נחשבים לבין הטובים ביותר בתחומם בכל הזמנים, אם לא הטובים ביותר; בהם ניתן למנות את שחקן הבייסבול [[בייב רות']], המתאגרף [[מוחמד עלי (מתאגרף)|מוחמד עלי]], הכדורסלן [[מייקל ג'ורדן]], שחקן הגולף [[טייגר וודס]], השחיין [[מייקל פלפס]] ושחקן הטניס [[פיט סמפראס]].

===חגים ומועדים===
{| border="1" cellpadding="1" cellspacing="0" align="center"
! style="background: #efefef" | תאריך
! style="background: #efefef" | שם
! style="background: #efefef" | שם מקומי
! style="background: #efefef" | הערות
|-
| [[1 בינואר]]
| [[ראש השנה האזרחית]]
| New Year's Day
|
|-
| לא קבוע
| [[יום מרטין לותר קינג]]
| Martin Luther King Day
| נחגג ביום שני השלישי בחודש ינואר, בסמוך ליום הולדתו האמיתי של קינג.
|-
|[[14 בפברואר]]
| [[יום ולנטיין|יום האהבה]]
| Valentine's Day
| 
|-
| לא קבוע
| יום הולדתו של [[ג'ורג' וושינגטון]] (יום הנשיאים)
| Washington's Birthday
| נחגג ביום שני השלישי בחודש ינואר, בסמוך ליום הולדתו האמיתי של וושינגטון.
|-
| יום שישי לפני חג הפסחא.
| [[יום שישי הטוב]]
| Good Friday
| 
|-
| נקבע מראש, אך תמיד לאחר ה-21 למרס.
| [[פסחא]]
| Easter
|
|-
| [[1 במאי]]
| [[אחד במאי]]
| Labour Day
| -
|-
| מצוין ביום שני האחרון בחודש מאי
| [[יום הזיכרון (ארצות הברית)|יום הזיכרון]]
| Memorial Day
| 
|-
| נחגג ביום ראשון השלישי בחודש יוני.
| [[יום האב]]
| Father's Day
| 
|-
| [[4 ביולי]]
| [[יום העצמאות (ארצות הברית)|יום העצמאות]]
| Independence Day/Fourth of July
|
|-
| מצוין ביום שני השני בחודש אוקטובר.
| [[יום קולומבוס]]
| Columbus Day
| 
|-
| [[31 באוקטובר]]
| [[האלווין]]
| Halloween
| 
|-
| נחגג ביום חמישי הרביעי של חודש נובמבר
| [[חג ההודיה]]
| Thanksgiving
|
|-
| [[25 בדצמבר]]
| [[חג המולד]]
| Christmas
| -
|}

== ראו גם ==
{{תקציר פורטל|ארצות הברית}}
{{הפניה לספר ויקיפדיה|מדינות וטריטוריות ארצות הברית}}
* [[אמריקניזם]]
* [[בית המשפט העליון של ארצות הברית]]
* [[הדוד סם]]
* [[היחסים המיוחדים]] עם בריטניה
* [[מאבק האפרו-אמריקאים לשוויון זכויות]]
* [[חוקת ארצות הברית]]
* [[יהדות ארצות הברית]]
* [[נשיא ארצות הברית]]
* [[המטבח האמריקני]]
* [[יחסי ישראל-ארצות הברית]]
* [[יום העצמאות (ארצות הברית)|יום העצמאות של ארצות הברית]]
* [[מדינות ארצות הברית]] 
{{-}}

== קישורים חיצוניים ==
{{מיזמים
|ויקימילון=ארצות הברית|שם ויקימילון=אַרְצוֹת הַבְּרִית
|ויקיציטוט=ארצות הברית
|ויקישיתוף=Category:United States
|ויקיחדשות=קטגוריה:ארצות הברית|שם ויקיחדשות=ארצות הברית
|ויקימסע=ארצות הברית
}}
* [http://www.balashon.com/2010/04/artzot-habrit.html על מקור הביטוי "ארצות הברית"]
* [http://www.idi.org.il/ComparativeDemocratic/Pages/USA.aspx מידע פוליטי-חברתי על ארצות הברית], באתר המכון הישראלי לדמוקרטיה
* {{אנציקלופדיה ynet|ארצות הברית|183626|MTgzNjI2XzY2NDE0MTg2XzE0ODY4MzYwMAeqeq}}
* {{CIA factbook|us}}
* [http://www.usa.gov פורטל ממשלת ארצות הברית], שער הכניסה לאתרי ממשלה
* [http://www.whitehouse.gov הבית הלבן], האתר הרשמי של נשיא ארצות הברית
* [http://www.senate.gov הסנאט של ארצות הברית], האתר הרשמי
* [http://www.house.gov בית הנבחרים של ארצות הברית], האתר הרשמי
* [http://www.nationalcenter.org/HistoricalDocuments.html מסמכים היסטוריים], במרכז הלאומי של ארצות הברית
* [http://www.historicalstatistics.org/ היסטוריה סטטיסטית], נתונים סטטיסטיים אודות ארצות הברית
* [http://www.nrg.co.il/online/1/ART1/979/567.html?hp=1&loc=2&tmp=8898 ארצות הברית: עדיין מעצמה - אבל כבר לא לבד בעולם], [[עופר שלח]], סופשבוע [[מעריב]], 19 בדצמבר 2009
* [http://www.ted.com/talks/lang/heb/jennifer_8_lee_looks_for_general_tso.html המטבח הסיני בארצות הברית] – הרצאה באנגלית מאתר [http://www.ted.com/ TED] עם כתוביות בעברית {{וידאו}}

== הערות שוליים ==
{{הערות שוליים|טורים=כן}}

{{מדינות צפון אמריקה}}
{{מדינות ארצות הברית}}
{{ארגון המדינות המתועשות}}
{{הארגון לשיתוף פעולה ולפיתוח כלכלי}}

[[קטגוריה:מדינות העולם]]
[[קטגוריה:מדינות אמריקה]]
[[קטגוריה:ארצות הברית|*]]

{{ללא בוט|65}}
