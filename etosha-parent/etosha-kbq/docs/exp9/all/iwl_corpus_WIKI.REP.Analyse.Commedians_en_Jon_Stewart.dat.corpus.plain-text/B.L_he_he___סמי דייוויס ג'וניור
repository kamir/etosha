[[קובץ:Sammy Davis Jnr Allan Warren.jpg|שמאל|ממוזער|250px|סמי דייוויס ג'וניור, [[1986]]]]
[[תמונה:Sammy Davis 1956.jpg|שמאל|ממוזער|סמי דייוויס ג'וניור, [[1956]]]]
'''סמי דייוויס ג'וניור''' ('''.Sammy Davis Jr'''){{כ}} ([[8 בדצמבר]] [[1925]] - [[16 במאי]] [[1990]]) היה [[אמן (אמנות)|אמן]] ו[[בדרן]] [[ארצות הברית|אמריקני]], שהתגייר. בין השאר הוא היה [[שחקן]], חקיין, [[זמר]], נגן ו[[רקדן]]. 

==ביוגרפיה==
דייוויס נולד ב[[הארלם]] שב[[ניו יורק]] להוריו שעסקו במשחק ובריקוד. בצעירותו גודל  על ידי סבתו מצד אביו. כשהיה בן שלוש נפרדו הוריו ואביו שלא רצה לאבד את המשמורת עליו, לקח אותו לסיבוב הופעות.

כילד למד ריקוד מאביו, סמי דייוויס האב, ומ"דודו" ויל מסטין, שהיה מנהיג להקת הריקוד שאביו היה חלק ממנה. דייוויס הצטרף למופע כילד צעיר והם הפכו ל"שלישיית וויל מסטין". לכל אורך הקריירה הארוכה שלו הזכיר דייוויס את שלישיית וויל מסטין בקורות החיים שלו.

מסטין ואביו של דייוויס גוננו עליו וחסכו ממנו את ה[[גזענות]] בה נתקלו, שהוסברה לו כ"צרות עין", אולם עם גיוסו ל[[צבא ארצות הברית]] ב[[מלחמת העולם השנייה]] נאלץ דייוויס להתעמת עם הגזענות והדעות הקדומות בכל עוצמתן.

בשירותו הצטרף ללהקה צבאית ומצא שאור הזרקורים מגרש חלק מהדעות הקדומות. "הכישרון שלי היה הנשק, הכוח, הדרך שלי להיאבק. הוא היה הדרך היחידה שקיוויתי שתשפיע על דרך חשיבתם של האנשים", אמר.

אחרי שחרורו מהצבא הצטרף מיד למופע ריקודים וכוכבו החל לדרוך, אולם מזלו לא האיר לו פנים כאשר נפגע בתאונת דרכים בשנת [[1954]] ואיבד אחת מ[[עין|עיניו]]. 

בעת שהיה מאושפז בבית החולים סיפר לו ידידו, [[אדי קנטור]], על הדמיון שהוא מוצא בין השחורים ל[[יהודים]]. דייוויס מצא עניין מיוחד בספרו של [[פול ג'ונסון]], "'''ההיסטוריה של היהודים'''", [[גר|התגייר]] ואף סירב להופיע ב[[יום כיפור]]. אולם, פעם אחת כשהופיע בחברת [[פרנק סינטרה]] על במה ב[[לאס וגאס]] כש[[אריה]] לצידם, נראה היה שהאריה עומד לזנק על דייוויס ודייוויס [[הצטלבות (נצרות)|הצטלב]]. משנשאל על ידי סינטרה מדוע הצטלב והרי הוא [[יהודי]], השיב לו דייוויס כי לא היה סיפק בידו לחוות [[מגן דוד]].
 
השלב הבא בקריירה שלו היה תפקיד ב"Mr. Wonderful" ב[[תיאטראות ברודוויי|ברודוויי]].

בשנת [[1959]] הפך דייוויס לחבר בחבורת "[[ראט פאק]]", אשר הונהגה על ידי [[פרנק סינטרה]], ידידו משכבר.

משקנה את פרסומו סירב להופיע במקומות שהנהיגו [[הפרדה גזעית]]. דרישתו הובילה לביטול ההפרדה במועדוני הלילה ב[[מיאמי]] ובבתי הקזינו בלאס וגאס.

בשנת [[1960]] חולל דייוויס סערה בנשאו לאישה את מאי בריט, שחקנית לבנה ממוצא [[שבדיה|שבדי]]. לשניים נולדו שלושה ילדים והם נפרדו בשנת [[1968]].

ב[[אוטוביוגרפיה]] שלו תיאר דייוויס את אורח חייו המתהולל שכלל בילוי עם נשים רבות וצריכת [[משקה חריף|אלכוהול]] ו[[קוקאין]], ואף תיעד את קשייו הכספיים.

דייוויס נפטר ב-[[16 במאי]] [[1990]] ב[[בברלי הילס]] כתוצאה מסיבוכים של [[סרטן (מחלה)|סרטן]] ה[[גרון]] והוא טמון בבית הקברות [[w:en:Forest Lawn Memorial Park, Glendale|Forest Lawn Memorial Park]], לצד העילית של תעשיית הבידור האמריקאית.

==קישורים חיצוניים==
{{מיזמים|ויקישיתוף=Category:Sammy Davis, Jr.}}
* {{Mooma|מספר=6090|שם=סמי דייוויס ג'וניור}}
*{{imdb name|id=0002035|name=סמי דייוויס ג'וניור}}
{{מנחי טקסי האוסקר}}

{{מיון רגיל:דייוויס ג'וניור, סמי}}
[[קטגוריה:מוזיקאים יהודים אמריקאים]]
[[קטגוריה:זמרים אמריקאים]]
[[קטגוריה:רקדנים אמריקאים]]
[[קטגוריה:מנחי האוסקר]]
[[קטגוריה:שחקני קולנוע וטלוויזיה אמריקאים]]
[[קטגוריה:שחקני קולנוע וטלוויזיה יהודים אמריקאים]]
[[קטגוריה:גרים]]
[[קטגוריה:זוכי פרס גראמי]]
[[קטגוריה:נכות: אמריקאים]]
[[קטגוריה:קצינים וחוגרים בצבא ארצות הברית]]
[[קטגוריה:אישים שהונצחו בשדרת הכוכבים של הוליווד: מוזיקה]]
