[[קובץ:Wikimedia Foundation RGB logo with text.svg|שמאל|150px|[[סמליל]]ה של קרן ויקימדיה]]
'''קרן ויקימדיה''' (ב[[אנגלית]]: '''The Wikimedia Foundation''') היא [[מוסד ללא כוונת רווח]] המאוגד במדינת [[פלורידה]] שב[[ארצות הברית]] לשם פיתוח והפצה של [[תוכן חופשי]] בשפות שונות, ובמטרה לאפשר לציבור הרחב לגשת בחופשיות לתוכן זה באמצעות האתרים המופעלים על ידי הקרן. קרן ויקימדיה הוקמה בעקבות התרחבות מיזם [[ויקיפדיה]], ומאז אמצע [[העשור הראשון של המאה ה-21]], היא מפעילה מספר מיזמי [[ויקי]], בהם: [[ויקיפדיה]], [[ויקימילון]], [[ויקיציטוט]], [[ויקיספר]], [[ויקיטקסט]], [[ויקיחדשות]], [[ויקיברסיטה]], [[ויקימינים]], [[ויקימסע]] ו[[ויקישיתוף]]. כל אחד מהמיזמים האלה פעיל בכמה שפות. בנוסף תומכת הקרן בפיתוח תוכנת [[מדיה-ויקי]] שעל-גביה פועלים כל אתרי הקרן. הקרן מפיצה את תוכן המיזמים שהיא מפעילה חינם וב[[רישיון חופשי]] של [[Creative Commons]] מסוג ייחוס-שיתוף זהה (CC-BY-SA).

כל [[תקציב]]ה של קרן ויקימדיה מתבסס על תרומות של אנשים פרטיים וארגונים ברחבי העולם. עד 2010, במקרים מסוימים קיבלה הקרן תשלום עבור שימוש ב[[סמליל]]י המיזמים שלה כשהדבר נעשה לשם קידום מיזמים של חברות וארגונים אחרים. חלק ניכר מהוצאותיה של הקרן הן על אחזקת [[חוות שרתים|חוות השרתים]] שמארחת את ויקיפדיה והאתרים האחרים שמופעלים על ידי הקרן.

בראש [[חבר נאמנים|חבר הנאמנים]] של קרן ויקימדיה, המונה עשרה חברים, עמד עד [[ספטמבר]] [[2006]] [[ג'ימי ויילס]], מייסד ויקיפדיה. לאחר מכן החליפה אותו [[פלורנס ניבאר-דבואר]], שאותה החליף בשנת [[2008]] [[מייקל סנו]]. ב[[יולי]] [[2010]] נבחרה פיבי איירס לחבר הנאמנים במקום סנו והנאמן טינג צ'ן מונה כיו"ר החדש של הקרן. בשנת [[2012]] נבחרה קאט וולש לתפקיד יושבת ראש חבר הנאמנים. החל מאוגוסט 2013, בראש חבר הנאמנים עומד מר יאן-בארט דה וריידה.

קרן ויקימדיה מקיימת קשר רציף עם 39 [[אגודה מקצועית|אגודות]] ויקימדיה מקומיות ("צ'פטרים"). הצ'פטרים, ובהם "[[ויקימדיה ישראל]]", פזורים ברחבי העולם ופועלים, כל אחד במדינתו, לקידום מיזמי הקרן ולשיפור ההפצה של תוכן חופשי. הקרן תומכת באגודות אלו בדרכים שונות, ובהן מענקים כספיים{{הערה|שם=מטא|[[m:Grants|מענקי ויקימדיה]], באתר "[[ויקיפדיה:מטא-ויקי|מטא-ויקי]]" {{אנגלית}}}}.

לקרן ויקימדיה משרדים הממוקמים ב[[סן פרנסיסקו]]. [[לילה טרטיקוב]] מכהנת בתפקיד מנכ"לית הקרן החל ממאי 2014. לפניה כיהנה בתפקיד, במשך שבע שנים, [[סו גרדנר]].
[[קובץ:Wikimedia_Servers-0051_19.jpg|שמאל|ממוזער|260px|[[חוות שרתים|חוות השרתים]] של קרן ויקימדיה, בה מאוחסנת, בין השאר, [[ויקיפדיה]]]]
[[קובץ:Wikimedia Foundation Office Officey Photos-5.jpg|ממוזער|260px|משרדי קרן ויקימדיה ב[[סן פרנסיסקו]]]]
[[קובץ:Puzzle Globe-1.jpg|ממוזער|260px|סמל [[ויקיפדיה]] במשרדי הקרן]]

==מטרות==
קרן ויקימדיה היא [[מוסד ללא כוונת רווח|ארגון ללא מטרות רווח]]. תקנון הקרן מגדיר כי הקרן תפעל לאיסוף ופיתוח של תוכן לימודי ולהפצתו היעילה ברחבי העולם{{הערה|לפי המוצהר בתקנון. ראו "[http://wikimediafoundation.org/wiki/Wikimedia_Foundation_bylaws#ARTICLE_II_-_STATEMENT_OF_PURPOSE Bylaws]", באתר קרן ויקימדיה}}. על פי הצהרת הכוונות של הקרן, מטרתה לסייע ולפעול להנעת אנשים ברחבי העולם בפיתוח ואיסוף תוכן לימודי ברישיון חופשי או ציבורי, ולהפיצו ביעילות. לצורך כך, הקרן תספק את התשתית ואת המסגרת הארגונית לאחזקת מיזמים מבוססי ממשק [[ויקי]] במגוון של שפות ותפעל למען כל מיזם הנועד לקדם מטרה זו. הקרן שומרת ומשמרת מידע שימושי מהמיזמים שבחסותה באופן זמין באינטרנט ללא תשלום{{הערה|1=[http://wikimediafoundation.org/wiki/Mission_statement Mission statement], באתר קרן ויקימדיה}}.

== מיזמי ויקימדיה ==
{|
|-
| [[קובץ:Wikipedia-logo.png|50px|הלוגו של ויקיפדיה]]
||
;[[ויקיפדיה]]: מטרת המיזם היא ליצור אנציקלופדיה חופשית. הוא המיזם הקדום ביותר של הקרן, זה שמתוכו נוצרו כל השאר כמיזמי משנה. גם הגרסה העברית שלו היא הקדומה ביותר, והיא נוצרה ביולי 2003.
|-
| [[קובץ:Commons-logo.svg|50px|הלוגו של ויקישיתוף]]
||
;[[ויקישיתוף]]: למיזם זה גרסה אחת בלבד בינלאומית המשותפת לכל השפות (אך מתנהלת בעיקר באנגלית). המיזם הוקם במטרה לאגד יחדיו תמונות וקובצי מדיה חופשיים, בהם ניתן לעשות שימוש בכל מיזמי קרן ויקימדיה.
:למיזם זה ייחוד טכני – ניתן להשתמש בקבצים שהועלו אליו בכל המיזמים המופעלים בידי הקרן, בלי להעלותם שנית למיזם הספציפי.
|-
| [[קובץ:Wikisource-logo.svg|50px|הלוגו של ויקיטקסט]]
||
;[[ויקיטקסט]]: מטרת מיזם זה היא להעלות טקסטים מלאים, שכבר נדפסו במקומות אחרים, ושפגו עליהם זכויות היוצרים. המיזם פועל במספר שפות, ובהן גם [[:s:|בעברית]].
|-
| [[קובץ:Wikibooks-logo.svg|50px|הלוגו של ויקיספר]]
||
;[[ויקיספר]]: מטרת מיזם זה היא ליצור מאגר מקוון וחופשי של [[ספר לימוד|ספרי לימוד]] ומדריכים. כל אחד יכול לכתוב ספרים מלאים, בכל תחום שהוא, ולערוך ספרים אחרים. המיזם פועל במספר שפות, ובהן גם [[:b:|בעברית]].
|-
| [[קובץ:Wiktprintable without text.svg|50px|הלוגו של ויקימילון]]
||
;[[ויקימילון]]: מטרת מיזם זה היא ליצור מילון מקוון וחופשי. המיזם פועל במספר שפות, ובהן גם [[:wikt:|בעברית]].
|-
| [[קובץ:Wikiquote-logo.svg|50px|הלוגו של ויקיציטוט]]
||
;[[ויקיציטוט]]: מטרת מיזם זה היא ליצור מאגר ציטוטים חופשי. המיזם פועל במספר שפות, ובהן גם [[:q:|בעברית]].
|-
| [[קובץ:Wikivoyage-Logo-v3-icon.svg|50px|הלוגו של ויקימסע]]
||
;[[ויקימסע]]: מטרת מיזם זה היא יצירת [[מדריך טיולים (ספר)|מדריך טיולים]] חופשי, שיתופי ומהימן שכל אחד יכול לתרום ליצירתו ופיתוחו. נכון ליולי 2013 המיזם פועל עדיין במספר מצומצם של שפות, ובהן גם [[:voy:|בעברית]].
|-
| [[קובץ:Wikinews-logo.svg|50px|הלוגו של ויקיחדשות]]
||
;[[ויקיחדשות]]: מטרת מיזם זה היא דיווח על חדשות ואקטואליה באופן מיידי, המתאפשר בקלות הודות לעקרונות הוויקי של המיזם. הפרויקט הושק באופן רשמי בדצמבר 2004 [[n:en:|באנגלית]]. המיזם פועל במספר שפות, ובהן גם [[:n:|בעברית]].
|-
| [[קובץ:Wikiversity-logo.svg|50px|הלוגו של ויקיברסיטה]]
||
;[[ויקיברסיטה]]: מטרת המיזם היא לספק חומרים ופעילויות ללימוד אקדמי. המיזם פועל במספר מצומצם של שפות.
|-
| [[קובץ:Wikispecies-logo.svg|50px|הלוגו של ויקימינים]]
||
;[[ויקימינים]]: מיזם העוסק ב[[מיון עולם הטבע]]. מטרת המיזם היא ליצור [[מגדיר חיות]] חופשי. קיימת גרסה אחת בלבד בה יש תוכן ייחודי למיזם, באנגלית. בשאר השפות, ויקימינים מפנה לערך המקביל בוויקיפדיה באותה שפה.
|-
| [[קובץ:Wikimedia Community Logo.svg|50px|הלוגו של מטא־ויקי]]
||
;[[meta:Main page|מטא-ויקי]]: למיזם זה גרסה אחת בלבד בינלאומית המשותפת לכל השפות (אך מתנהלת בעיקר באנגלית). המיזם הוקם לצורך ניהול דיונים, קביעות מדיוניות וקבלת החלטות שישפיעו על כל מיזמי קרן ויקימדיה.
|-
| [[קובץ:Wikidata-logo.svg|50px|הלוגו של ויקינתונים]]
||
;[[ויקינתונים]]: מיזם העוסק ביצירת [[מאגר נתונים]] חופשי. קיימת גרסה אחת בלבד בה יש תוכן ייחודי למיזם, באנגלית. בשאר השפות, ויקינתונים מפנה לערך המקביל בוויקיפדיה באותה שפה.
|}

=== מיזמים נוספים ===
בנוסף לכל המיזמים הללו, מפעילה קרן ויקימדיה מיזמים משניים נוספים:
* [[testwiki:Main Page|ויקיניסוי]]: משמש בעיקר לצורך בדיקת תכונות חדשות בתוכנה.
* [[wikimedia:|הוויקי של קרן ויקימדיה]]: אתר רשמי המשמש בעיקר לצורך תקשורת עם העיתונות. עריכתו מותרת אך ורק למשתמשים רשומים, ההרשמה דורשת אישור מיוחד מחבר המנהלים של הקרן.
* [[mw:MediaWiki/he|הוויקי של מדיה-ויקי]]: מידע, כלים ועדכונים בתוכנת [[מדיה-ויקי]].
* [[incubator:Incubator:Main Page/he|אינקובטור]]: משמש ליצירת הבסיס למיזמי קרן ויקימדיה בשפות חדשות.

== אגודות מקומיות (צ'פטרים) ==
[[קובץ:Wikimedia chapters.svg|ממוזער|350px|אגודות מקומיות ברחבי העולם: בכחול - אגודות קיימות; בטורקיז - אגודות בשלבי הקמה או בשלבי דיון אודות הקמתן]]
נכון לאמצע [[2013]], ברחבי העולם קיימות 39 אגודות מקומיות (המכונות ב[[לועזית]] "צ'פטרים" - מ[[אנגלית]]: Chapters), אשר קיבלו הרשאה מקרן ויקימדיה לפעול תחת סימני המסחר שברשותה. הצ'פטרים הוקמו על ידי [[התנדבות|מתנדבים]] מקומיים במטרה לקדם את ערכי היסוד של קרן ויקימדיה בתחום הפצת הידע והנגשתו, ולקדם פרויקטים מקומיים. פרויקטים מוכרים, המתקיימים באופן קבוע על ידי הצ'פטרים, הם לדוגמה כנס [[ויקימניה]] ו[[ויקיפדיה:גלאם|מיזמי "גלאם"]].

הצ'פטרים אחראים על תא שטח גאוגרפי. לרוב מדובר במדינה. כך למשל יש צ'פטר ארגנטינאי וצ'פטר ישראלי (הקרוי "עמותת ויקימדיה ישראל"). עם זאת, לעתים אחראים הצ'פטרים על יחידות גאוגרפיות קטנות יותר, כגון הצ'פטרים של [[הונג קונג]], [[מקאו]], [[ניו יורק]] ו[[וושינגטון די. סי.]], שאינם מייצגים מדינות.

הצ'פטרים האזוריים הם עמותות עצמאיות, אך במקביל הם קשורים בחוזה לקרן ויקימדיה להסדרת השימוש בסימני המסחר של הקרן. חלקם תלויים כספית בתוכנית המענקים של הקרן. לאף צ'פטר אין שליטה על אתרי האינטרנט של הקרן, שהיא המפעילה הבלעדית של שרתי ויקיפדיה ושאר המיזמים, בכל העולם.
{{ראו גם|ויקימדיה ישראל}}

בשנת 2013 אישר חבר הנאמנים של קרן ויקימדיה מודל חדש, שבו תתמוך הקרן ב"'''קבוצה נושאית'''" ([[תמה|תמאטית]]; באנגלית: Thematic Organization){{הערה|[http://meta.wikimedia.org/wiki/Wikimedia_Thematic_Organizations Wikimedia Thematic Organizations], באתר "[[ויקיפדיה:מטא-ויקי|מטא-ויקי]]" {{אנגלית}}}}. על-פי ההחלטה, ויקימדיה תוכל לתמוך גם בארגונים עצמאיים הקיימים שלא למטרות רווח ופועלים לתמיכה במיזמי הקרן וקידומם בתחומי עניין ספציפיים. הכוונה היא לארגונים שלהבדיל מהצ'פטרים, לא יהיו קשורים לאזור גאוגרפי ספציפי, אלא יקדמו הפצת מידע בנושא מסוים. ביוני אותה שנה הוכר ארגון ראשון כקבוצה נושאית: "Amical Wikimedia"{{הערה|[http://meta.wikimedia.org/wiki/Amical_Wikimedia Amical Wikimedia], באתר "[[ויקיפדיה:מטא-ויקי|מטא-ויקי]]" {{אנגלית}}}}. קבוצה זו, שפעלה במשך חמש שנים עוד קודם להכרה בה על ידי קרן ויקימדיה, עוסקת בקידום [[קטלאנית|השפה הקטלאנית]] במיזמי ויקימדיה.

==ראו גם==
* [[ויקימניה]]
* [[translatewiki.net]]

==קישורים חיצוניים==
{{מיזמים|ויקיחדשות=קטגוריה:ויקימדיה|שם ויקיחדשות=ויקימדיה|ויקישיתוף=Category:Wikimedia|שם ויקישיתוף=ויקימדיה}}
* [[wikimedia:|קרן ויקימדיה]] - אתר הבית של הקרן
* [[:en:List of Wikimedia chapters|רשימת כל הצ'פטרים של קרן ויקימדיה]]
* [[מיוחד:רשימת אתרים|רשימת האתרים של ויקימדיה, בחלוקה לשפות]]

==הערות שוליים==
{{הערות שוליים|יישור=ימין}}

{{קרן ויקימדיה}}
{{ויקימדיה}}

[[קטגוריה:קרן ויקימדיה|*]]
[[קטגוריה:ארצות הברית: ארגונים]]
[[קטגוריה:מיקור המונים]]
