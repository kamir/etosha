{{Картка сайту
| name =  Internet Movie Database
| logo = [[Файл:IMDb logo.svg|180px]]
| screenshot = 
| caption = 
| url = [http://www.imdb.com/ IMDb.com]
| slogan =
| commercial = так
| type = база даних про кіно
| language = англійська
| registration = необов'язкова
| owner = [[Amazon.com]]
| author = 
| launch date = [[1990]]
| current status = Активний
| revenue = 
}}

'''База даних фільмів в Інтернеті''' ({{lang-en|Internet Movie Database, '''IMDb'''}})&nbsp;— це найбільша на планеті [[база даних]] та [[веб-сайт]] про [[кінематограф]]. База даних в значній мірі заповнюється добровольцями, це чимось нагадує [[Концепція|концепцію]] [[вікі]]. У базі зараз зібрана [[інформація]] про більш ніж 6,3 мільйонів фільмів і телесеріалів, є інформація майже про 2 мільйони [[актор]]ів, [[режисер]]ів та інших професіоналів кіно зі всього світу.

З [[1998]] року базою даних IMDb володіє компанія «[[Amazon.com]]». Майже уся інформація IMDb знаходиться в безкоштовному доступі, сайт IMDb.com функціонує на основі безкоштовного програмного забезпечення ([[Apache]], [[Perl]] та ін.).

За даними рейтингового агенства «[[Alexa Internet|Alexa]]», сайт imdb.com постійно входить в сотню найпопулярніших сайтів [[Всесвітня павутина|Всесвітньої павутини]].<ref name="alexa">{{cite web|url= http://www.alexa.com/siteinfo/imdb.com |title= Imdb.com Site Info | publisher= [[Alexa Internet]] |accessdate= 28 грудня 2014}}</ref> Основна мова інтерфейсу сайту&nbsp;— [[англійська мова|англійська]], [[українська мова|українського]] [[інтерфейс]]у сайт не має.

== Історія ==
База офіційно виникла [[17 жовтня]] [[1990]] року, коли ряд любителів кіно із групи новин [[Usenet]] rec.arts.movies вирішили проіндексувати свій [[FAQ]], що містив до того часу більше 23 тисяч статей про приблизно 10 тисяч фільмів та телесеріалів. Один із засновників IMDb (та теперішній її виконавчий директор) Кол Нідхем ({{lang-en|Col Needham}}) написав ряд [[UNIX]]-[[скрипт]]ів для організації бази даних кінофільмів. Слід відразу зазначити, що IMDb завжди (і навіть зараз) суворо засновувалась на [[open source|програмному забезпеченні з відкритим вихідним кодом]]. Тоді база ще мала назву «rec.arts.movies movie database», назва «Internet Movie Database» виникла пізніше.

Поступово база росла й технічно удосконалювалась. У [[1993]] році база дебютувала у [[Всесвітня павутина|Всесвітній павутині]] на [[сервер]]і [[Кардіфський університет|Кардіфського університету]] в [[Уельс]]і. Вже тоді база була дуже популярною в [[Інтернет]]і, до бази ставилося в середньому по 65 мільйонів запитів на [[Місяць (календарний)|місяць]]. У січні [[1996]] року була утворена компанія «Internet Movie Database, Ltd», акціонерами якої стали розробники бази. Незважаючи на величезну популярність, база продовжувала залишатися захопленням, хоббі&nbsp;— більшість розробників бази все ще мали інше постійне місце роботи.

Незабаром база вичерпала ресурси [[університет]]ського серверу і переїхала на виділені сервери в [[США]] та [[Великобританія|Великобританії]]. Через рік виділених серверів було вже 9, але й цих потужностей виявилося замало. Підтримувати базу було все складніше й складніше, для розвитку бази не вистачало ресурсів. Декілька компаній пропонували купити IMDb, але ентузіасти бази не довіряли їм&nbsp;— ці компанії вбачали в IMDb лише [[маркетинг]]ову платформу, а не базу знань на благо [[кіноман]]ів.

Тоді в [[1998]] році на горизонті IMDb з'явився Джеф Безос ({{lang-en|Jeff Bezos}}) з компанії [[Amazon.com|«Amazon.com»]]. Ця людина дійсно розуміла інтернет-співтовариство та альтруїстичні принципи IMDb. Він запропонував купити частину акцій IMDb за умови повного збереження загального безкоштовного доступу до ресурсів IMDb. В обмін на [[інвестиція|інвестиції]] він хотів для «Amazon.com» лише право продавати кінопродукцію через сайт IMDb.com. Це була чудова пропозиція, від якої було неможливо відмовитися. З того часу співробітництво IMDb та «Amazon.com» продовжується, були значно розширені серверні потужності, акціонерам «IMDb Ltd» виплачуються дивіденди, багато ентузіастів IMDb було прийнято в штат компанії, найнято й новий персонал. Компанія «Amazon.com» також не залишилася в накладі. Співробітники обох компаній називають цей союз благословенним. На сьогоднішній день це один із небагатьох прикладів вдалої взаємодії великого [[бізнес]]у й так званого співтовариства ентузіастів відкритого ПЗ ({{lang-en|open source community}}).

=== Іншомовні версії IMDb ===
Окрім основної [[англійська мова|англійської]] версії сайт у минулому мав локалізації ще п'ятьма мовами: [[німецька мова|німецькою]], [[італійська мова|італійською]], [[іспанська мова|іспанською]], [[французька мова|французькою]] та [[португальська мова|португальською]]. 18 лютого 2013 року підтримку іншомовних версій IMDb було припинено, а їх сайти IMDb.de, IMDb.fr, IMDb.it, IMDb.pt та IMDb.es стали автоматично перенаправляти на IMDb.com.<ref>[https://getsatisfaction.com/imdb/topics/translated_sites_now_redirecting_to_imdb_com Translated sites now redirecting to IMDb.com]</ref>

== Голосування ==
Дуже цікавим явищем на IMDb є онлайн-голосування. Кожний відвідувач сайту може проголосувати за свої улюблені фільми, і навпаки, проголосувати проти не улюблених. Таким чином на IMDb виявлені [[Список 250 найрейтинговіших фільмів IMDb|250 найкращих фільмів]] всіх часів, а також [http://imdb.com/chart/bottom 100 найгірших фільмів]<sup>(англ.)</sup>. Є окремі рейтинги фільмів за жанрами, за десятиліттям та ін. Жанри в IMDb класифіковані таким чином (оригінальні назви):
{| width="90%" cellpadding="2"
|
* Action
* Adventure
* Animation
* Comedy
* Crime
|
* Documentary
* Drama
* Family
* Fantasy
* Film-Noir
|
* Horror
* Independent
* Musical
* Mystery
* Romance
|
* Sci-Fi
* Thriller
* War
* Western
|}

== Статистика ==
{{Оновити|розділ}}
За даними на [[2 квітня]] [[2006]] року в базі IMDb міститься:
* 768 974 статті про фільми й телесеріали, з них:
** 346 397 кінофільмів (що вийшли в прокат та були показані в [[кінотеатр]]ах)
** 277 795 телеепізодів
** 53 711 телефільмів (показані тільки по [[телебачення|телебаченню]], без демонстрації в [[кінотеатр]]ах)
** 37 368 телесеріалів
** 44 450 відеофільмів (що поширювалися тільки на [[відео]], без демонстрації в [[кінотеатр]]ах)
** 4 802 мінісеріалів
** 4 498 відеоігр жанру «action»
* 2 048 071 статя про персоналії, з яких:
** 694 912 акторів
** 415 679 актрис
** 113 626 режисерів
** 165 416 продюсерів
** 166 473 сценаристи
** 65 784 композитори
** 55 487 операторів
* 1 386 статей про кінофестивалі й кінопремії
* 24 349 фотографії
* 5 155 кліпів
* 33 759 посилань на офіційні сайти

== Див. також ==
* [[Список 250 найрейтинговіших фільмів IMDb]]
* [[Metacritic]]
* [[Rotten Tomatoes]]
* [[Kino-teatr.ua]]

== Примітки ==
{{примітки}}

== Посилання ==
* [http://imdb.com Internet Movie Database (IMDb)] {{ref-en}}
* [http://imdb.com/help/show_leaf?history Історія IMDb] {{ref-en}}
* [http://imdb.com/database_statistics Статистика IMDb] {{ref-en}}
* [http://imdb.com/help/show_leaf?faqindex Часті питання про IMDb] {{ref-en}}

[[Категорія:Amazon.com]]
[[Категорія:Кіносайти]]
[[Категорія:Банки даних]]
[[Категорія:Онлайн бази даних]]
