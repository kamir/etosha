{{פירוש נוסף|נוכחי=עיתון יומי בישראל|אחר=חבל ארץ ב[[המזרח התיכון|מזרח התיכון]]|ראו=[[ארץ ישראל]]}}
{{עיתון
|שם=הארץ
|שם במקור= The Palestine News
|תמונה=[[קובץ:Haaretz.svg|220px|מרכז|לוגו העיתון]]
|כתובית=
|תדירות=יומון
|סוגה=חדשות
|פורמט=[[ברואדשיט]], [[פורמט טבלואיד|טבלואיד]] ראו [[#פורמט העיתון|בגוף הערך]]
|מו"ל=
|בעלים=60% [[משפחת שוקן]]<BR> 20% [[לאוניד נבזלין]] ו-20% [[אלפרד דומונט‏]]{{הערה|1={{הארץ|הארץ|הודעת הנהלת "הארץ": נבזלין רוכש 20% ממניות "הארץ"|1.1176805|12 ביוני 2011}}}}
|מנכ"ל=רמי גז
|עורך=[[אלוף בן]]
|נוסד=[[1919]]
|נסגר=
|שפה=[[עיתונות עברית|עברית]]
|מערכת=רח' זלמן שוקן 21, [[תל אביב]]
|תפוצה=72,000 עותקים בימי חול, קרוב ל-100,000 עותקים{{ש}}בסוף שבוע (2008){{הערה|{{הארץ||דב אלפון יחליף את דוד לנדאו בתפקיד עורך עיתון "הארץ"|953897|13 בפברואר 2008}}}}
|מדינה=[[ישראל]]
|ISSN=
|אתר=[http://www.haaretz.co.il/ www.haaretz.co.il]
}}
[[קובץ:newspapers.jpg|שמאל|ממוזער|270px|העמוד הראשי של 'הארץ' בעברית ובאנגלית]]

'''הארץ''' הוא ה[[יומון]] הוותיק ביותר הפועל ב[[ישראל]]. נוסד בשנת [[1918]] ונקרא בשם הנוכחי החל משנת [[1919]]. ה[[עיתון]] בבעלות [[משפחת שוקן]] מאז שנת [[1935]], ובשנים האחרונות נמכרו 40% ממניות [[קבוצת הארץ]], החברה שמוציאה אותו לאור, ל[[אלפרד דומונט]] (20%) ו[[לאוניד נבזלין]] (20%). העורך הראשי כיום הוא [[אלוף בן]]. ב-[[2009]] הייתה תפוצת העיתון כשבעים אלף עותקים והוא היה השלישי בתפוצתו בין היומונים הנמכרים בתשלום בישראל (אחרי "[[ידיעות אחרונות]]" ו"[[מעריב]]").{{הערה|1=[http://www1.bizportal.co.il/article/209153 29.7.2009 - סקר TGI: בלימה בחשיפה לעיתונים הארציים ועלייה מובהקת ל'ישראל היום']}}

==היסטוריה==
{{עריכה|פסקה=כן|חסרים מקורות. למשל, ישנן טענות רבות עם מספרי תפוצה שכלל לא ברור שהם פומביים. יש גם קביעות שנשמעות לא נכונות|נושא=ישראל|נושא2=תרבות פופולרית }}
=== הקמה ===
בעקבות איסור שהטיל הממשל הצבאי הבריטי על נציגי היישוב העברי לפרסם עיתון ושמו "ארץ ישראל", הוחלט בממשל להוציא מהדורה עברית של שבועון הצבא הבריטי, "[[The Palestine News]]", תחת השם: "חדשות מהארץ הקדושה - התוצאה העברית של שבועון המשלחת הצבאית המצרית אשר למחנה הבריטי בארץ האויב הנכבשת". הגיליון הראשון נדפס בירושלים, ב"דפוס לעווי", וראה אור ב-4 באפריל 1918. אולם הצנזורה הצבאית הבריטית פסלה גם שם זה והגיליון השני נקרא "חדשות מהארץ". המערכת נאלצה גם לנדוד ל[[קהיר]] לפי החלטת הבריטים. כשהחל העיתון לצאת כ[[יומון]] בירושלים ב-[[18 ביוני]] [[1919]], כבר נקרא "חדשות מהארץ - עיתון יומי לענייני החיים והספרות".

העיתון הכריז על עצמו כעיתון [[ציוני]], גם אם נזהר לא להרגיז את השלטון הבריטי: "לעיתון יומי, ציוני-כללי ופרוגרסיבי, חיכתה ארץ-ישראל זה מכבר", נכתב בפתח הגיליון, "ולעת עתה נימנע מהבטחות מוגזמות ונשתדל לתת לקהל העברי בארץ ובחו"ל את אשר אפשר לתת בזמן הזה: עיתון יומי צנוע ולא גדול ביותר, אבל חופשי ורציני ושואף למלא באמונה את חובתו, מתוך הכרת האחריות הגדולה שהוא מקבל על עצמו, באומרו להיות לפה לכל נושאי דגל תחייתנו הלאומית בשעה חמורה זו של מעבר מחלום הציוניות אל החיים המעשיים והממשיים ב"בית הלאומי" העומד להיבנות תחת חסותה ובעזרתה של אנגליה".{{הערה|1={{הארץ||אודות הארץ|109307}}}} במונחים של היום היה זה עיתון מאוד ספרותי, ומספר עמודי הדעות בו עלה בהרבה על מספר עמודי החדשות. לאחר שבינואר 1919 הודיע הממשל הצבאי הבריטי על סגירת כל העיתונים הצבאיים, פנו מנהיגי התנועה הציונית [[חיים ויצמן]] ו[[נחום סוקולוב]] אל [[יצחק לייב גולדברג]] בבקשה שיממן יומון ציוני-לאומי, וגולדברג ביקש וקיבל זיכיון להוצאת העיתון. העורך היה ד"ר [[ניסן טורוב]], האחראים על השכתוב היו המתרגם ד"ר [[שמואל פרלמן (עורך)|שמואל פרלמן]] וכן [[אליעזר בן יהודה]] ובנו [[איתמר בן אב"י]]. כל העורכים היו אנשי ספרות, ולמעשה היה לעיתון רק עיתונאי אחד, ר' נחום בן חורין, רב בן [[היישוב הישן]], שהיה מעודכן ביותר בחיי העיר ירושלים.{{הערה|שם=קרסל|[[ג. קרסל]], '''תולדות העיתונות העברית בארץ ישראל''', הספרייה הציונית, תשכ"ד}}

בדצמבר 1919 הושמטה מהלוגו המלה "חדשות", ושמו של העיתון הפך רשמית ל"הארץ". גם אותיות הלוגו שצייר זאב ז'בוטינסקי הוחלפו בלוגו הנוכחי מאת מעצבת האותיות [[פרנצ'סקה ברוך]]. העיתון הודפס בכ-1,000 עד 1,500 עותקים. ב[[חול המועד]] של [[סוכות]] ו[[פסח]] לא עבדו בבתי הדפוס בירושלים, והעיתון לא הופיע בהם.{{הערה|שם=קרסל}}

י"ל גולדברג המשיך לתמוך במימון הפעילות של "הארץ" עד קיץ [[1922]]. מרגע שהפסיק את תרומתו, עקב הפסדים מצטברים שסיכנו את הונו, נאבק העיתון על קיומו עד שנסגר בתחילת נובמבר אותה שנה. בהתערבותו של [[אחד העם]], שנחרד מהמחשבה שעיתון האיכות העצמאי היחיד בישראל יפסיק את הופעתו, גויסו איילי הון כמילונאי [[יהודה גור]] כדי לממן את הופעתו. הניהול השוטף נמסר לידי קואופרטיב של העובדים, ואלה חידשו את הופעת העיתון ב-1 בינואר 1923. הם בחרו פה אחד עורך חדש, ד"ר [[משה יוסף גליקסון]].

=== "הארץ" בתקופת גליקסון ===
[[קובץ:PikiWiki Israel 8304 former haaretz building in tel -aviv.jpg|שמאל|ממוזער|300px|בית עיתון הארץ ברחוב מזא"ה 56. בבניין זה שכנה מערכת העיתון בשנים 1932-1973]]

משה גליקסון היה עורך סמכותי ובעל ידע, שהיה קודם לכן חוקר ספרות ופילוסופיה. "הארץ" בתקופתו הפך לעיתון אינטלקטואלי, ובעמודו הראשון לא התפרסמו חדשות כלל.{{הערה|שם=קשר36|צבי צמרת: [http://www.tau.ac.il/humanities/bronfman/files/kesher36/kesher36-books.pdf "ד"ר משה גליקסון וזלמן שוקן"], '''[[קשר (כתב עת)|קשר]]''' 36, סתיו 2007}}

על רקע זה עלה וצמח עיתון מתחרה, "[[דואר היום]]" של [[איתמר בן אב"י]], אשר שם לו למטרה להחליף את "הארץ" כעיתון המשפיע ביותר בארץ-ישראל. פחות מחודשיים אחרי מינויו של גליקסון, הכריז "דואר היום" מלחמה על "הארץ", בין השאר באמצעות הורדת מחיר לחצי-גרוש, בדיוק מחצית ממחירו של "הארץ". "דואר היום" גם משך כותבים בכירים של "הארץ" לשורותיו, בהם [[זאב ז'בוטינסקי]] ו[[אורי קיסרי]]. "הארץ הוא אולי הגון, אך איננו עיתון", כתב איתמר בן אב"י, "ואילו דואר היום אולי אינו הגון, אך הוא עיתון". בכל פעם שהייתה ל"דואר היום" ידיעה סנסציונית, כתב איתמר בן אב"י בלעג מעל לכותרת: "לא תוכלו לקרוא זאת ב'הארץ'". 

על מנת להתקרב למרכזי התעשייה והכלכלה של היישוב, עבר "הארץ" מירושלים ל[[תל אביב]], תחילה ברחוב מונטיפיורי. ב-4 במרץ 1925 הונחה אבן-הפינה לבניין "הארץ" ברחוב מזא"ה 56, צמוד לבניין [[הוצאת דביר]]. "הארץ" החל להופיע בשעות הבוקר, כמו "דואר היום", והוריד את מחירו לחצי גרוש, בניגוד לבטאון [[ההסתדרות הכללית]] "[[דבר (עיתון)|דבר]]", שעדיין נמכר בגרוש שלם. 

יחד עם זאת העיתון לא מש מעמדותיו וממה שראה כאחריותו המערכתית, כפי שניתן ללמוד ממאמר המערכת הראשון שגליקסון פרסם בו כעורך: "הארץ בא לספק את צרכי הציבור, אבל אין הוא בא לעשות את רצונו, להיגרר אחרי נטיותיו או לגרות את רגשותיו על ידי דברים שבהפתעה ובסנסציה. הארץ רוצה לשמש גשר בין חלקי העם השונים, בין הגולה ובין ארץ ישראל, בין המזרח ובין המערב, בין המפלגות, העדות והמעמדות השונים ביישובנו. אבל אין הוא רוצה להחניף לחלק מן החלקים האלה, ואף לא לחפות על חטאותיו". 

הארץ בתקופת גליקסון ניהל פולמוסים אידיאולגיים ותרבותיים חריפים מעל עמודיו, וטובי הכותבים השתתפו בהם. כאשר "דואר היום" החל להכניס תצלומים לעמודו הראשון, ואף פרסם בסופי השבוע [[סיפור בהמשכים|רומנים בהמשכים]], הקפיד גליקסון על מדיניות כמעט הפוכה. בין השאר ייסד את מסורת [[מאמר המערכת]] הבלתי חתום, שנכתב במשותף על ידי מועצה של חברי מערכת, בהם היו ד"ר יוסף לוריא, המשורר [[יעקב פיכמן]], [[אברהם לודויפול]], ד"ר שמואל פרלמן, [[מרדכי בן הלל הכהן]], [[משה סמילנסקי]], [[לייב יפה]] וד"ר [[יוסף קלוזנר]].

גליקסון היה שליט יחיד ב"הארץ", כפי שלא העז למשול בו אף עורך אחריו. הוא שיכתב כתבות ומאמרים בלי להתייעץ עם כותביהם, פיטר ללא היסוס כותבים שלא סרו למרותו והחרים סופרים שתרמו שיר או סיפור לעיתון המתחרה. על חברי המערכת הוטלה משמעת ברזל, ולפחות שני חברי מערכת, הסופר [[בן ציון כ"ץ]] והפובליציסט יעקב רבינוביץ, פוטרו משום שאיחרו בהגשת מאמר. כ"ץ העיד על כך מאוחר יותר: "במשך השנים שלו ב'הארץ' היה גליקסון מקפיד מאוד שבעיתון הכל יהיה לפי רוחו, ולא רצה להודות בזה, שהעיתון אינו קניין רוחני-פרטי של העורך". 

גליקסון התנגד בחריפות לעדכן את השפה שבה נכתבו המאמרים ב"הארץ". גם שנים אחרי שאיתמר בן אב"י המציא את המלה "מכונית", כאשר כל בני היישוב השתמשו בה, התעקש גליקסון על "אוטומוביל". ביומנו כתב בעניין זה: "עיתוננו צריך להתרחק מחידושי לשון, ואולי מחידושים בכלל". 

אך גליקסון כאמור בכל זאת הכניס חידושים, ובתקופתו הארץ נכנע ופרסם תצלומים. גליקסון גם יזם את הוצאת "[[לוח הארץ]]" השנתי, מעין גרסה עברית לאלמנך האמריקאי, ובו התפרסמו נתונים עובדתיים על היישוב, מאמרים של גדולי האומה ואף המלצות לטיולים בארץ ובעולם. מאז 1926 ועד היום, מצרף "הארץ" בראש השנה לקוראיו לוח שנה מיניאטורי המודפס בשני צבעים, מזכרת מהיוזמה ההיא.

ב-1929 מסר איתמר בן אב"י את עריכת עיתונו לזאב ז'בוטינסקי, ו"דואר היום" הקצין את עמדותיו לכיוון [[התנועה הרוויזיוניסטית]]. בין השאר התפרסם בו מדור אישי של [[אב"א אחימאיר]], "מפנקסו של פשיסטן", שנכתבו בו דברים חריפים מאוד נגד הערבים. ילידי הארץ, קהל היעד הטבעי של "דואר היום", הפנה לו עורף וב-1931 הפך "הארץ" לעיתון הנפוץ ביישוב, עם למעלה מ-7,000 עותקים מכורים ביום. מספר הקוראים בתשלום של "הארץ" ייצג 5% מאוכלוסיית ישראל באותה התקופה, באופן יחסי כמעט פי חמישה מאשר תפוצתו היום.

לעניין זה התייחס [[חיים נחמן ביאליק]], בהתבטאות נדירה אודות העיתונות העברית, במאמר אשר פרסם ב-1930: "גליקסון יצר את 'הארץ' כך שיש בו מעלות המצויות רק בעיתונים החשובים בעולם. אחת מהן היא אי-רדיפה אחרי סנסציה. בשנים האחרונות תפסה את חלק מהעיתונות הרוח הרעה של רדיפה אחרי סנסציה זולה והסתגלות לצורכי השוק. בעיתונות זו, שמקומה העיקרי באמריקה, שופכים בשער הפתיחה של הדפים מי שופכין, המכילים סממי רעל. בוקר בוקר 'מכבדים' את הקורא באמבטיה של שופכין. לאשרנו לא כבשה העיתונות מסוג זה את השוק בארץ ישראל. העיתון 'הארץ' ואחריו גם עיתון הפועלים 'דבר', שני עיתונים אלה היודעים להביע את האוריינטציה העיתונאית הנכונה, הם כלי מבטא לרוב המכריע של היישוב".{{מקור}} 

שנות השגשוג הכלכלי הביאו את גליקסון להגביר את אחיזתו של העיתון בשוק, אולי מעבר להגיון הכלכלי. החל מ-[[1929]] הוציא הארץ גם מהדורת ערב, "הארץ של ערבית", שהפך חמש שנים מאוחר יותר לעיתון של ממש, "השעה", עם מערכת משלו ועלויות בהתאם. החל מ-[[1933]], עם עליית [[היטלר]] לשלטון ועם פתיחת משפט [[רצח ארלוזורוב]], הוציא גליקסון באופן קבוע גם מהדורה שנייה, שהתייחסה לאירועי הבוקר ואילצה את הפובליציסטים שלו לכתוב שלושה מאמרים שונים ביום, אחד לכל מהדורה. סופרים רבים הצטרפו למערכת, ובראשם [[נתן אלתרמן]], שכתב החל מ-1934 מדור אקטואליה קבוע בשם "רגעים". 

הזינוק בעלויות השכר ובעלויות הנייר הביאו את איילי ההון שמימנו את "הארץ" לפרק את הקואופרטיב, שהיה למעשה חותמת-גומי של גליקסון, ולהעביר את הניהול לאיש העסקים דוד כהן. אולם כהן לא הצליח להביא את החברה לידי איזון תקציבי, ו"הארץ" הועמד למכירה. ב-1937, אחרי משא ומתן כספי ארוך ומפותל, רכש אותו הנדבן הציוני [[שלמה זלמן שוקן]], כמתנת-חתונה לבנו, [[גרשום שוקן]]. שוקן שילם 23,000 לירות שטרלינג בתמורה לעיתון ולבניין המערכת, ברחוב מזא"ה בתל אביב.

=== הארץ של גרשום שוקן === 

מלכתחילה, ראו השוקנים את עיתונם החדש כעסק לכל דבר, אשר צריך להניב רווחים ולהתנהל על-פי אמות מידה מסחריות. זלמן שוקן התפרסם עד אז כנדבן, ובקרב אנשי העיתונות והספרות התפרסם כמי שמעניק משכורת חודשית לסופר [[ש"י עגנון]]. רבים ציפו אם כן ש"הארץ" יהיה גם הוא מוסד נתמך, כפי שהיה עד עתה, ואי הבנה זו הולידה חיכוכים רבים בין ההנהלה לבין המערכת.{{הערה|שם=קשר36}}

פחות מחודש אחרי החלפת הבעלות, הודיע זלמן שוקן לד"ר גליקסון שהוא נוטל ממנו את סמכויות העריכה. גליקסון המשיך לקבל משכורת, אך נדרש לעזוב את הבניין. השוקנים מינו כעורך את מי שהיה עד אז מזכיר המערכת, [[ישעיהו קלינוב]]. [[גרשום שוקן]], שהיה בן 28 כאשר קיבל לידיו את "הארץ", רצה בתחילה לעסוק אך ורק בניהול הכלכלי של העיתון. לפיכך מינה עצמו כמנכ"ל והקדיש עצמו לקיצוץ עלויות השכר של העיתון. אולם בתוך זמן קצר התגלעו חילוקי דעות בינו לבין העורך החדש, שביקש להגן על העיתונאים ועל מה שראה כטובת הקוראים. ב-[[1939]] מינה עצמו גרשום שוקן לעורך העיתון, במקביל להיותו המו"ל והבעלים, כפילות תפקידים חריגה שנמשכה למעלה מחצי מאה. בתקופה זו עוצב "הארץ" כפי שהוא מוכר כיום.{{הערה|1=אבי כצמן, "השוואה בין שני העורכים הראשונים של הארץ", '''קשר''' 25, מאי 1995}}

בשנים הראשונות לכהונתו עסק שוקן בעיקר בקיצוץ עלויות. הסופרים הארץ-ישראלים שמילאו את דפי העיתון ולעתים שאבו ממנו את משכורתם פוטרו, ובמקומם מונו עיתונאים צעירים, רובם עולים חדשים מהונגריה. כך פרש מ"הארץ" ב-[[1943]] המשורר [[נתן אלתרמן]], שהעדיף לעבור לעיתון "[[דבר (עיתון)|דבר]]" מאשר להסכים לקיצוץ בשכרו. 

מעט אחרי [[מלחמת העולם השנייה]] הגיע "הארץ" לאיזון תקציבי. אולם עלייתם החדה של עיתוני ערב מסוג חדש, ובראשם "[[ידיעות אחרונות]]", אילצה אותו להתמודד עם האיום. כאשר "[[מעריב]]" ראה אור, ב-1948, החליט שוקן שוב לנסות להוציא עיתון-ערב שיהיה שייך ל"הארץ". שמו היה "[[יום-יום]]", ולמרות כותבים מהשורה הראשונה, ובראשם [[בנימין תמוז]], העיתון החדש נכשל והכניס את הארץ לחובות חדשים, שגררו צורך בקיצוץ נוסף. 

יומיים אחרי [[הכרזת המדינה]], ב-[[16 במאי]] [[1948]], הפציצו מטוסי [[חיל האוויר המצרי]] את בניין העיתון. בהפצצה נהרגו 5 פועלי דפוס, חלק מהבניין נהרס ומחסן הנייר עלה באש, אך העיתון המשיך להופיע ללא הפסקה.

בעשור הראשון לכהונתו המעיט שוקן לעסוק בעריכה עצמה, והשאיר את רוב ההחלטות למזכיר המערכת, ישראל פינקלשטיין. יחד עם זאת, כבר מראשית הדרך הקדיש תשומת לב רבה לקו המערכתי של הארץ בסוגיות כלכליות. כך מינה לעורך כלכלי את [[ברוך בר]], עיתונאי שעלה מהונגריה, בה כיהן בממשלה הסטליניסטית בימי [[מתיאש רקושי]] והפך בהמשך לאנטי-קומוניסט מושבע. בתקופת גליקסון היה הארץ שופרה הנאמן של [[התנועה הציונית]] והרבה לפיכך לתמוך בכלכלה סוציאליסטית. עם העברת הבעלות למשפחת שוקן ניכר מפנה בעמדות העיתון, והוא הביע התנגדות חריפה ועקבית לכלכלת שיתוף, לסובסידיות לחקלאות, להגבלת התחרות ולמודל הקיבוצים. 

מבחינה פוליטית עבר העיתון מהפך מערכתי, והחל להתבלט בפלורליזם שלו. אפשר שהפלורליזם היה הדבר הקרוב ביותר לדת בשביל גרשום שוקן, ועיתונו שיקף תורה זו, לא אחת עד כדי הטלת ביקורת על משפחת שוקן עצמה. מאז ראשית שנות ה-50 ועד היום מתפרסמים בעיתון באופן קבוע מאמרים המנוגדים בתוכנם לעמדותיו של בעליו.

הפלורליזם בעיתון, שהידרדר בתקופות מסוימות לקקופוניה רעיונית, הותנה מלכתחילה על ידי גרשום שוקן בהפרדה ברורה בין מאמרים המייצגים רק את דעת כותביהם, למאמרים המייצגים את דעת המערכת. לצורך כך עלתה מאוד חשיבותו של מאמר המערכת הבלתי חתום. טובי הכותבים של הארץ הקדישו לפחות שעה ביום, ולעתים הרבה יותר, לניסוח עמדות העיתון בישיבה משותפת בחדרו של גרשום שוקן.

צעד ברור נוסף של שוקן בעניין זה היה ליצור הפרדה ברורה בין הידיעות לדעות. עד אז, ההבדל בין שתי הסוגות היה מטושטש, והדיווח העיתונאי מעל דפי "הארץ" שיקף את דעת העיתון, כשלעצמה ראי מדויק של עמדת ראשי היישוב.

גרשום שוקן שינה את המצב המטושטש הזה בתוך זמן קצר. מאמרי פרשנות ורקע שיש בהם משום הבעת דעה לוו בכותרת בולטת, "פרשנות", והחל מ-1952 נוצר בהארץ עמוד דעות ברור מופרד מעמודי הידיעות, שהודפס בעמוד האחורי של העיתון. מאמר המערכת הראשי, שנותר בלתי חתום, התפרסם מעתה בעמוד 2, ממוסגר ומנותק מהידיעות.

אולם ההפרדה הפיזית לא תמיד סייעה לשמור על דיווח עיתונאי אובייקטיווי. הכתב הבכיר [[אריה גלבלום]], למשל, פרסם באותה התקופה סדרות של כתבות שעוררו מהומה רבה ושירתו ישירות את הקו האדיטוריאלי של העיתון אז, ובראשן סדרת כתבות על [[יהודי מרוקו]], שהובילה למסקנה ברורה שאין להעלות אותם ארצה (ע"ע מחלוקות). כך, למשל, מסתיימת הכתבה האחרונה בסדרה של גלבלום באמירה דעתנית לחלוטין: "מה אנחנו יכולים לעשות איתם? איך אנחנו יכולים לקלוט אותם? האם חשבנו מה יקרה למדינה הזאת אם הם היו אזרחיה? יום אחד שאר היהודים מהעולם הערבי יהגרו! כיצד תראה מדינת ישראל ואיזה סוג של רמה תהיה לה אם היו לה אזרחים כאלה?"

בשני העניינים הציבוריים המרכזיים שעליהם נלחם "הארץ" בשנות ה-50, הטלת סלקציה על העלייה ההמונית מצפון אפריקה והפסקת התמיכה בהתיישבות העובדת, לא התקיימו העקרונות המערכתיים של גרשום שוקן, פלורליזם והפרדה בין דעה לידיעה. גלבלום נשלח ל[[קיבוץ|קיבוצים]] ודיווח על "בריכות שחייה ראוותניות", על "יום עבודה של חמש שעות" ועל "עצלנות כרונית ושנאה לעבודה", הכל בהתאם למאבקו האדיטוריאלי של העיתון נגד התמיכה הממשלתית בקיבוצים.

מאבקים אלה לא רק שיקפו את האידאולוגיה הכלכלית והחברתית של "הארץ", אלא גם ייחדו אותו ממתחריו העיקריים, "דבר" ו"מעריב". שני עיתונים אלה תמכו ב[[דוד בן-גוריון]] באותן שנים ללא ערעור, ו"הארץ" היה למעשה עיתון אופוזיציה, עמדה שעליה שמר גם בהמשך דרכו.

מרכזיותו של הארץ בשיח הציבורי התבססה גם על המקום הנרחב שהקדיש לאמנויות, ובראשן ה[[ספרות]]. המוסף הספרותי הפופולרי ביותר של התקופה היה "תרבות וספרות" בעריכת [[בנימין תמוז]], ומבקר התיאטרון בעל ההשפעה הרבה ביותר היה מבקר "הארץ" [[חיים גמזו]], שביקורת שלילית שלו עלולה הייתה להוריד הצגה מהבמה.

=== הארץ בשנות ה-60: המפנה ===
{{שכתוב|פסקה=כן|מאוד פשטני ולא מתאים למקורות. ראו דף השיחה|נושא=ישראל|נושא2=תרבות פופולרית}}
ב-[[1959]] התפטר העורך הכלכלי [[ברוך בר]] ובמקומו מונה סגנו, [[אברהם שווייצר]], גם הוא עולה אנטי-קומוניסט מהונגריה. שוויצר האמין באופן קיצוני בתורת הכלכלה החופשית והחריף מאוד את ההתקפות של העיתון נגד שר האוצר הסוציאליסטי, [[פנחס ספיר]]. באוקטובר [[1965]] מת מזכיר המערכת, ישראל פינקלשטיין, מ[[אוטם שריר הלב|התקף לב]].{{הערה|{{דבר||ישראל פינקלשטיין|1965/10/17|01114}}}} במקומו מונה הכתב לענייני יהודים [[אליהו סלפטר]], חבר ילדות של [[אברהם שוויצר]] מהונגריה. בנוסף לכותבים החדשים, שדיברו ביניהם בהונגרית בישיבות המערכת וכונו "הקבוצה ההונגרית", הצטרף לעיתון פובליציסט בעל משקל נוסף, ד"ר [[שלמה גרוס (פולס)]] (שאת מאמריו החתומים פרסם בשם פולס, אשר תמך כמוהם בעמדותיו הניציות של [[משה דיין]]). גרוס גם כתב רבים ממאמרי המערכת הלא חתומים של "הארץ", עד ליום מותו,{{הערה|1={{העין השביעית|חנוך מרמרי|דעיכתו הנמשכת של האדיטוריאליסט|24179|23 במרץ 2008}}}} 

אחד מהתומכים הבודדים במפא"י ובבן-גוריון במערכת "הארץ" היה הפרשן הצבאי, [[ישראל בר]]. מעצרו ב-[[1961]] בחשד לריגול לטובת [[ברית המועצות]] הכה בתדהמה את גרשום שוקן והחריף את עמדותיו נגד מפא"י. במקומו של ישראל בר מונה הכתב הצעיר [[זאב שיף]], גם הוא מתומכי הניצים. 
אולם הפרשה שטילטלה את ישראל ואת עיתון "הארץ" באותה עת הייתה [[העסק הביש]]. כאשר בן-גוריון כינס את [[ועדת העורכים]] והציג בפניהם את עיקרי הפרשה כפי שהייתה ידועה לו, ב-[[1960]], החליט גרשום שוקן לשמור על הסודיות המתבקשת, ואת הסקופ פרסם השבועון "[[העולם הזה]]". הארץ המשיך לתמוך בבן-גוריון גם בעת הקמת ועדת החקירה. אולם החל מ-[[1963]] עבר העיתון לתמוך תמיכה מוחלטת בעמדותיו של [[משה דיין]], וכמעט מדי יום לחץ העיתון על בן-גוריון להתפטר. סדרת מאמרים של [[חגי אשד]] בעמוד הראשון, תחת הכותרת "מי נתן את ההוראה?", הפכה לבסיס הדיון בפרשת לבון והובילה לבסוף להתפטרות ראש הממשלה{{דרושה הבהרה|אשד הוא מקורבו של בן-גוריון והטיל את האשם על לבון, מדוע זה מוצג כהפוך?}}.

עם פרישתו של דיין ממפא"י, בסוף 1963{{דרושה הבהרה|דיין פרש ממפאי מהאחרונים ברפי" בפסטמבר 1965. הוא התפטר מהממשלה ב-1964}} פנה "הארץ" ימינה באופן מובהק. מאמרי המערכת שלו תמכו ב[[רפ"י]] ובנקיטת קו נוקשה כלפי מדינות ערב, ומשה דיין היה לדמות הנערצת על כותבי המאמרים. בראש התומכים בו היה העיתונאי [[שבתי טבת]], שהפך במהירות לכותב הפופולרי ביותר בעיתון. שני כותבים צעירים נוספים התבלטו באותה השנה מעל דפי "הארץ" במהירות רבה – [[עמוס אילון]] ו[[אמנון רובינשטיין]], שעתידים היו לקשור את גורלם בגורלו של העיתון לשנים ארוכות.

העיתון שמר על [[עמדה (פסיכולוגיה)|עמדה]] ניצית מובהקת בעת [[מלחמת ששת הימים]], ופולחן דיין ב"הארץ" הגיע אז לשיאו. גרשום שוקן, [[שבתי טבת]], אברהם שוויצר, זאב שיף והכתב לענייני מפלגות [[נפתלי לאו-לביא|נפתלי לביא]] פירסמו מאמרי הערצה ממש לדיין ולרפ"י, וטבת אף הפך לביוגרף הרשמי שלו.

אחרי המלחמה חזר "הארץ" למרכז המפה הפוליטית, בין השאר בהשפעתם של עמוס אילון ושלמה גרוס. גרוס קרא לשקול הקמת [[מדינה פלסטינית]] שבועיים לאחר תום המלחמה: "אין להפוך את הגדה לחלק אינטגרלי של ישראל, אלא יש לכונן אותה כמדינה עצמאית בשביל העם הערבי-הפלסטיני" (כאפשרות פעולה). אילון פרסם סדרת מאמרים בשם "הישראלים ככובשים" בנובמבר 1967 כתגובה להקמת [[התנועה למען ארץ ישראל השלמה]]. תגובה נוספת לתנועה הייתה של הסופר [[יצחק אורפז]] ובעקבותיה ייחד המוסף הספרותי של העיתון את גליונו ב-[[29 בספטמבר]] [[1967]] לתגובות סופרים על '"השטחים" ו"הערבים החדשים".{{הערה|1=[[עוז אלמוג]], [http://www.peopleil.org/details.aspx?itemID=7877 מסולידריות לאומית לתרבות המחאה]}} יחד עם זאת, רוב חברי המערכת החזיקו עדיין בעמדות ניציות. [[אמנון רובינשטיין]] כתב למחרת המלחמה את מאמרו הידוע "הזמן פועל לטובתנו", שבו קרא לממשלה להחזיק בשטחים שנכבשו זה עתה ולשקול [[מלחמת מנע]] נוספת על מנת להוסיף טריטוריות ערביות נוספות לשטח הריבוני של ישראל.

אולם הבעיה העיקרית לפניה ניצב "הארץ" לא הייתה עמדתו הפוליטית, אלא עלייתם הבלתי ניתנת לעצירה של עיתוני הצהרים. אף כי "מעריב" היה אז העיתון הנפוץ במדינה, כל הסקרים הראו שהעיתון המאיים על התפוצה של "הארץ" הוא דווקא "ידיעות אחרונות", שנחשב לימני פחות מ"מעריב". היתרון היחסי של "הארץ" בימי שישי, בזכות [[מוסף הארץ]], נעלם ב-1967, עת החל "ידיעות אחרונות" להוציא מוסף סוף שבוע משלו, [[7 ימים]].

בדצמבר [[1967]] נטל שוקן מ[[אליהו סלפטר]] את סמכויות ניהול המערכת והזעיק את כתב "הארץ" בארצות הברית, [[יאיר קוטלר]], לשמש כמזכיר מערכת. קוטלר מונה ב-[[1 במרץ]] [[1968]] לסגנו הרשמי של שוקן. הוא פתח במהפכה ארגונית ועיצובית, שטילטלה את הארץ עד היסוד. בשנתו הראשונה בתפקיד הוחלפו כמעט מחצית מהעורכים, וכותבים חדשים רבים הצטרפו לעיתון. בהם בעלת הטור [[סילבי קשת]], שקוטלר הביא מ"ידיעות אחרונות", ו[[הדה בושס]], שביקורת הטלוויזיה שלה החלה להתפרסם בעמוד האחורי. 
קוטלר גם החליף את עורך המוסף, [[נתן דונביץ']], ב[[אברהם רימון]], ומינה לו שני סגנים שעתידים היו להתפרסם גם בזכות כתיבתם, [[רומן פריסטר]] ו[[יהושע קנז]]. תקופה זו של [[מוסף הארץ]], שנמשכה עד ל-[[1976]], נחשבת בעיני עיתונאים רבים לתור הזהב שלו, בצד המוסף בתקופת ניהולו של [[דב אלפון]], שנים רבות אחר כך.

אולם השינוי העמוק ביותר חל בעמוד האדיטוריאלי. ב-[[1 במרץ]] [[1969]], שנה בדיוק אחרי מינויו כסגן עורך העיתון, חילק קוטלר את גיליון "הארץ" לשני חלקים, שמונה עמודים בקונטרס ראשון, שהוקדש לחדשות, ושמונה עמודים בקונטרס שני, שהוקדש למאמרים, כתבות ותגובות. עמוד הדעות המפורסם התפרסם מעתה בעמוד ב1, ראש הקונטרס השני.

גם קונטרס החדשות השתנה. מלבד הכללת ביקורת טלוויזיה, חידוש מרעיש באותם ימים, בעמוד האחרון של קונטרס החדשות (המיקום שבו היא מתפרסמת עד היום), הכניס קוטלר בעמ' 2 מדור רכילות חדש, "ראיתי שמעתי", שנועד להילחם בהצלחתו של "ידיעות אחרונות" בתחום זה (המדור הופסק ב-1991). לצדו התפרסם ראיון קצר, "שיחת היום", שערך העיתונאי הצעיר [[דן מרגלית]], וכן שיר מחאה של המשורר [[יבי]], שהמשיך להתפרסם באותו מקום עד למותו של המשורר, ב-2002.

שינויים מפליגים אלה לא עברו בשקט. עורכים וכתבים מחו בחריפות לפני שוקן על התנהלותו העצמאית של קוטלר, וטבת ושוויצר אף הגישו מכתבי התפטרות. הם גם ארגנו מחאה המונית של קוראים, עצומה של מנויים הדורשים להחזיר את הגלגל לאחור. אולם שוקן החליט לתמוך בשינויים, והמחאות פסקו מאליהן.

קוטלר הקים במסגרת מחלקת החדשות תת-מחלקה שהתמחתה ב[[תחקיר עיתונאי|תחקירים]], ושאותה ניהל בעצמו. הוא המציא את המונח "תחקיר הארץ", שהועתק אחר כך על ידי מוסף ידיעות אחרונות ל"תחקיר 7 ימים". בין התחקירים הרבים בתקופה זו ראויה לציון סדרת הכתבות החלוצית של כתב הפלילים [[רן כסלו]], "האם יש פשע מאורגן בישראל?", שהגיעה לשיאה בפרסומו ב-[[1971]] של מסמך משטרתי המונה את [[טוביה אושרי]] כמנהיג העולם התחתון בישראל.

קוראים רבים הצטרפו ל"הארץ" בעקבות השינויים, והעיתון הצליח לחתום על הסכם מסחרי שהעניק לו ביטחון כלכלי במשך כעשור: [[הלוח הכפול]], מיזם משותף של [[מודעת מילים|מודעות מילים]] עם העיתון "ידיעות אחרונות". על-פי ההסכם בין שני העיתונים, "הארץ" קיבל מחצית מההכנסות מהלוח, שותף שווה ל"ידיעות אחרונות",.{{הערה|1=גרשום שוקן: "ארבעים שנות הארץ", הארץ, י"ג סיוון תשי"ט}}{{הבהרה|מאמר שפורסם ב-1959 אינו מקור לאירועים בשנות ה-60}}

כעבור שנה ביקש קוטלר לשלב ב"הארץ" מוסף יומי, שיוקדש בכל יום בשבוע לנושא אחר: ספורט ביום ראשון, גידול ילדים ביום שני, כלכלה ביום שלישי, תרבות ביום רביעי ובידור ביום חמישי. ההצעה זכתה לתמיכת ההנהלה המסחרית ומחלקת המודעות, אולם שוקן התנגד לה בטענה שהעיתון יהפוך לגדול מדי וקשה לשליטה. ההצעה התגלגלה ל"[[מעריב]]" כאשר חבר הנהלת המערכת הוותיק של הארץ, אריה גלבלום, עבר לשורותיו. "מעריב" מיהר ליישם את הרעיון המקורי של קוטלר.

בהמשך להידרדרות במעמדו של קוטלר בעיתון וביחסיו עם העורך הראשי, החליט שוקן להחליפו. באביב [[1971]] מונה במקומו [[גדעון סאמט]], שהיה עורך התוכניות של [[גלי צה"ל]] וקודם לכן סגן עורך "[[במחנה]]". סאמט בן ה-30 היה העורך האחראי הצעיר ביותר בתולדות העיתון ובעריכת עיתון יומי ישראלי כלשהו.

=== הארץ בשנות ה-70 ===
[[קובץ:Haaretz1131.JPG|שמאל|250px|בית עיתון הארץ|ממוזער]]
מינויו של גדעון סאמט כעורך המשנה הביא לחיזוק עמוד הדעות. סאמט הביא לעיתון כתבים ובעלי טורים רבים, בהם דורון רוזנבלום, תום שגב, אמנון דנקנר, עקיבא אלדר, [[עוזי בנזימן]], [[אברהם טל (עיתונאי)|אברהם טל]] ו[[נחמיה שטרסלר]]. שני האחרונים נעשו כעבור זמן העורכים הכלכליים של העיתון. סאמט הרחיב גם את מספר הכותבים מן החוץ שהוזמנו לכתוב בעיתון. בשנת 1979 פרסם הפרופ' יעקב טלמון ב"הארץ" את מאמרו הנודע "המולדת בסכנה". במאמר המפורט, שפורסם כמכתב אישי למנחם בגין, ביטא טלמון ביקורת נוקבת על מדיניות הממשלה, חודשים אחדים לפני מותו. בתקופת סאמט גדל מספר עמודי העיתון והתרחבו תחומי הסיקור, גם בחו"ל. ניכרה הקפדה על שמירת איכות העיתון והשקעות נוספות ששוקן נעתר לאשר העלו את תפוצתו, אולם זו לא מילאה אחר הפוטנציאל הגלום בעיתון, בהיעדר תקציבים נוספים.

בשנות ה-70 בלטו שני מהלכים של "הארץ". סדרת מאמרים על הפשע המאורגן, שאת כתיבתה הטיל סאמט על כתב הפלילים החדש אבי ולנטין, בהדרכת רן כסלו הוותיק, כללה גילויים סנסציוניים. אחד מהם היה קיומה במשטרה של "[[רשימת ה-11]]" עם שמות מובילי הפשע המאורגן בארץ. הסדרה הביאה להקמתה של ועדה ממלכתית שאישרה לראשונה את קיומו של פשע מאורגן בישראל, אם גם "במתכונת אחרת" מהמוכרת בארצות אחרות. הסדרה חוללה משפט מתוקשר שבו תבע בצלאל מזרחי את העיתון על הצגתו כמנהיג רשת הפשיעה, וב-1979 זכה במשפט. כמו כן גבר לחץ העיתון למען ליברליזציה של המדיניות הכלכלית. אחת התוצאות הבולטות הייתה התוכנית הכלכלית החדשה ("[[המהפך הכלכלי]]") של ממשלת בגין, שיזם סגן ראש הממשלה ושר האוצר, [[שמחה ארליך]]. היא כללה רפורמות ברוח השוק החופשי, ביטול הפיקוח על מטבע זר (על פי מסקנות סדרת מאמרים חריפה ב"הארץ"), ומחיקת מסים מיושנים, כגון [[מס נסיעות]]. 

[[מלחמת יום הכיפורים]] גרמה שינויים בתפישות של "הארץ", כמו בתקשורת כולה. מצד אחד חיזקה המלחמה את הנטייה האקטיביסטית בענייני ביטחון. מאמריהם של זאב שיף, דן מרגלית, [[יואל מרקוס]], אברהם שוויצר ואחרים באותה התקופה מלמדים על ניציותה הגוברת של המערכת. גרשום שוקן עצמו כתב מאמר בשם "אשליית השלום" (הארץ 1.11.73) שבו דחה כל אפשרות של יציאה מ[[השטחים]], וכעבור שבוע אף קרא לפעולה מקיפה כלפי מדינות ערב כדי לנתק את התלות של המערב בנפט הערבי ("סחטנות הנפט – עד מתי?", 6.11). עם זאת, נמשך קו המאמרים שדגל בחתירה להסכם על עתיד השטחים, בעיקר לאחר ביקור הנשיא סאדאת בישראל. 

אולם הכותב שהפך לסמל של "הארץ" באותה התקופה היה אמנון רובינשטיין, שחזר עם פרוץ המלחמה משליחות בארצות הברית. מאמרו ביום השלישי למלחמה, "אין יותר יונים", ביקש לטעון שהעמדה היונית המסורתית של [[שטחים תמורת שלום]] כבר אינה לגיטימית בשיח הציבורי הישראלי. רובינשטיין היה לכותב הפופולרי ביותר ב"הארץ", ומשנתו העיתונאית הפכה לבסיס שעליו נשענה התנועה שהקים, "[[מפלגת שינוי|שינוי]]", שעתידה הייתה ליטול חלק במהפך של 1977.

בעוד עמוד הדעות של העיתון המשיך לזכות בתהודה רבה ועליית התפוצה נמשכה, אם גם לא בקצב מספיק, "ידיעות אחרונות" דרש לשנות את תנאי ההסכם על [[הלוח הכפול]]. שוקן נאלץ להסכים לירידת חלקו ברווחים בגלל החלוקה השווה והלא-ריאלית בהסכם מראשיתו. תחילה הסכים לקבל רק 45%, וכעבור שנה, ב-[[1976]], נאלץ להסכים ל-35%. כעבור חמש שנים נסוג "ידיעות אחרונות" כליל מההסכם עם "הארץ".

הזינוק בתפוצה של "ידיעות אחרונות" והגדלת הפער בינה לבין תפוצת "הארץ", מוסברים גם על ידי השינוי הדמוגרפי שעברה ישראל באותן שנים. בני הדור השני לעלייה ההמונית מצפון אפריקה העדיפו לקרוא את "ידיעות אחרונות"{{מקור}}. 

ב-[[15 באפריל]] [[1977]] שלח כתב הארץ בארצות הברית, [[דן מרגלית]], דיווח בלעדי לעיתון לפיו אשתו של ראש הממשלה, [[לאה רבין]], מחזיקה בחשבון [[מטבע חוץ|מט"ח]] בבנק אמריקאי, בניגוד לחוק שהיה קיים אז. הידיעה נחשבה ל[[סקופ]] הגדול ביותר בתולדות "הארץ". בהמשך התברר שהחשבון שייך גם לרבין עצמו, ומופקדים בו עשרות אלפי דולרים שרבין קיבל בתמורה להרצאות שנשא בזמן שכיהן כשגריר, בניגוד ל[[תקשי"ר]] ולחוקי המיסוי. הידיעה הגיעה בשעת ערב מאוחרת וללא תגובת המשפחה, אך העיתון השלים את החסר והתחיל בכך את ההשתלשלות הדרמטית. הפרסום עורר רעש, ו[[היועץ המשפטי לממשלה]] [[אהרן ברק]] הורה על פתיחת חקירה. בסופו של דבר הודיע רבין על הסרת מועמדותו לכנסת הבאה. 

העיתון תמך במהלכים הכלכליים של ממשלת המהפך, אולם מאמרי המערכת יצאו בחריפות הולכת וגוברת נגד ההצהרות המדיניות של [[מנחם בגין]], במיוחד אלה שתקפו את ארצות הברית. מינויו של [[משה דיין]] לשר החוץ לא הביא לרגיעה, ו"הארץ" חזר לתמוך בממשלת בגין רק עם חתימת [[הסכם השלום עם מצרים]] ב[[קמפ דייוויד]].

לאחר עשור בתפקיד העורך האחראי של העיתון, ביקש סאמט לסיים את תפקידו ולשמש כשליח העיתון בארצות הברית, עם שובו של יואל מרקוס ארצה. שוקן מינה במקומו את מזכיר המערכת רן כסלו. כסלו הכניס שינויים אחדים במחלקת החדשות. הוא ביקש לרענן את כותבי הטורים האישיים, הרחיק את דורון רוזנבלום והביא במקומו כותב צעיר מהשבועון "[[העולם הזה]]", [[ב. מיכאל]]. המנויים לא אהבו בהתחלה את השינוי{{מקור}} וכסלו נמנע בהמשך תפקידו מלבצע שינויים נוספים בעיתון.{{הערה|1=[[שלום כהן (חבר כנסת)|שלום כהן]]: '''זה היה 'העולם הזה'''', הוצאת טפחות, 1978}}

ב-[[1980]] הציע עיתונאי ירושלמי עצמאי בשם [[יוסי קליין]] לגרשום שוקן לרכוש [[מקומון]] שעמד למכירה, "[[כל העיר]]". שוקן ביקש מבנו, [[עמוס שוקן]], לבדוק את הסוגיה והוצאת "הארץ" רכשה באותה השנה את "[[כל העיר]]", כאשר עמוס שוקן משמש כמנכ"ל גם של "הארץ" וגם של המקומון החדש. זה היה הצעד הראשון בהקמת חברת-בת גדולה, [[עיתונות מקומית בע"מ]], ששמה התחלף מאוחר יותר ל[[רשת שוקן]]. בשנותיה הגדולות, אמצע שנות ה-80, חברת הבת הייתה גדולה מחברת האם, עיתון "הארץ" עצמו. המקומונים העניקו להארץ השפעה, תפוצה ותנופה חדשות, אולם לא הצליחו לשמש לו כבסיס כלכלי איתן.{{הערה|1=[[דן כספי]] ויחיאל לימור, '''המתווכים: אמצעי התקשורת בישראל, 1948–1990''', [[הוצאת עם עובד]], מכון אשכול, האוניברסיטה העברית, 1992}} יחד עם זאת, מאותו תאריך באו רבים מהעורכים החדשים של הארץ מרשת המקומונים שלו, בהם [[חנוך מרמרי]], [[יואל אסתרון]], [[אורית שוחט]], [[שמואל רוזנר]] ואחרים.

בסיום מערכת [[הבחירות לכנסת העשירית]] שהייתה סוערת, ב-[[27 ביוני]] [[1981]], נערכה עצרת בחירות מסכמת של [[המערך]] ובה אירעה [[דודו טופז#תקרית הצ'חצ'חים|תקרית הצ'חצ'חים]] של [[דודו טופז]]. לאחר התלבטות החליטה מערכת "הארץ", העיתון היחיד שכתבו נכח בעצרת, לפרסם את דברי טופז באופן בלתי בולט. למחרת הגיב על הדברים [[מנחם בגין]] בעצרת הליכוד. לדעת רבים הייתה למאורע זה השפעה על תוצאות הבחירות.{{הערה|1={{העין השביעית|אמנון ברזילי|אמת|14163|30 ביוני 2011}}}}

=== מלחמת לבנון: תפנית פוליטית ===
הקו הפוליטי של "הארץ" החל להשתנות לקראת הבחירות של [[1981]], ומאמרי המערכת תקפו יותר ויותר את [[הליכוד]] ואת ראש הממשלה [[מנחם בגין]]. יחד עם זאת, הארץ המשיך לתמוך במדיניות הכלכלית של הממשלה ועדיין ראה בבגין את אדריכל [[הסכמי קמפ דייויד|הסכם קמפ דייוויד]]. עמדה זו השתנתה בצורה חדה אחרי [[מבצע של"ג]], ביוני [[1982]].

בימיה הראשונים תמך "הארץ" במלחמה, אולם ככל שהתחדדו הדיווחים של הסופר הצבאי [[זאב שיף]], השתנתה [[עמדה (פסיכולוגיה)|עמדת]] העיתון. בשבוע השני למלחמה העיתון קרא לנסיגה מיידית והאשים את מנחם בגין ואת [[אריאל שרון]] ב"מלחמת שולל", ביטוי שהטביע את חותמו בציבור. חלק מהקוראים לא אהבו את השינוי, והעיתון ספג גל גדול של ביטולי מנויים, ביטולים שנמשכו למעלה משנתיים, ככל שהעיתון החריף את התקפותיו נגד הממשלה.

באותה תקופה נרשמה ירידה בתפוצת העיתון. גרשום שוקן השיב לכל קורא שביטל את המנוי על העיתון. לאחד מהם, שהפסיק לקרוא "הארץ" אחרי 25 שנה שבהן היה מנוי, השיב בזו הלשון: "אנחנו כותבים את מה שאנחנו רואים לנכון, ולא את מה שאדוני רוצה לקרוא. ואם אדוני לא הבין זאת אחרי 25 שנה, הרי שהוא ביזבז את כספו ואת זמנו". לקורא אחר כתב: "אדוני ממילא לא היה ראוי לקרוא את 'הארץ'".{{הערה|1=גרשום שוקן: "עורך הארץ משיב לקוראים נזעמים", הארץ, 05.07.1982}}

במקביל מינה שוקן את [[מתי גולן]], לשעבר הכתב בירושלים, לעורך משנה. ניסיונות למשוך מחדש את המנויים, או למשוך מנויים חדשים, צעירים יותר, עלו בתוהו. בנו של גרשום שוקן, [[עמוס שוקן]], הכריז על שורה של פיטורים וקיצוצי שכר.

בפברואר 1983 נודע לפועלי הדפוס של העיתון שהמוסף השבועי יודפס מחוץ לעיתון, באמצעות מערכת חדשה של סדר צילום. ועד פועלי הדפוס, בראשות פועל הדפוס הצעיר [[משה מירז]], הכריז על [[שביתה]]. עמוס שוקן קפץ על המציאה והחליט מיד להדפיס את כל העיתון בטכנולוגיה החדשה, שבאמצעותה הפך חלק ניכר מהפועלים למיותר. במשך שלושה ימים העיתון לא ראה אור, ובהמשך הוא הודפס במהדורה מצומצמת מאוד. המאבק הפך לאלים, כאשר הפועלים ניסו בכל לילה למנוע מהעיתונאים להוציא את העיתון לאור. באחת התקריות הללו נכלא עורך הלילה, [[אוד גונדר]], שבו ראו הפועלים את מי שמוביל את הניסיונות להוציא את העיתון בכל מחיר. בתקרית אחרת נפצע עמוס שוקן עצמו.

השביתה הסתיימה באפריל 1983 בניצחון מוחלט של עמוס שוקן. העיתון הודפס בטכנולוגיה החדשה, מספר פועלי הדפוס ירד באופן משמעותי והוצאות השכר והדפוס קטנו. אולם שוקן הצעיר השתכנע, ש"הארץ" אינו יכול לעמוד על רגליו ולהבטיח בעצמו את עצמאותו הכלכלית. הוא החליט לפיכך להגשים חלום ישן שלו, ולהקים עיתון ערב שיתחרה ב"ידיעות אחרונות" ושרווחיו יממנו את המשך קיומו של "הארץ".

ב-[[7 במרץ]] [[1984]] נולד העיתון הזה - "[[חדשות (עיתון)|חדשות]]". עובדי "הארץ" רבים התנגדו להוצאת העיתון וכתבי "הארץ" השתתפו בהפגנות נגד הוצאתו לאור. גרשום שוקן עצמו לא אהב את התכנים של "חדשות", אולם השתכנע בנחיצותו.{{הערה|1= ראיון עם גרשום שוקן, "ערב חדש" (דן מרגלית), 3.3.1983}} בראיון נדיר הסביר אז: "אין מספיק דוברי עברית כדי ש'הארץ' יתקיים בבטחה, ולפיכך טוב שהוצאת הארץ תקים עיתון פופולרי יותר, אשר הצלחתו תאפשר את סבסודו של 'הארץ' לאורך שנים". 
בפועל, קרה בדיוק ההיפך. "חדשות" אילץ את משפחת שוקן ליטול הלוואות כבדות מאוד, תחילה מהבנקים ולקראת הסוף אפילו מהמו"ל של העיתון המתחרה, "ידיעות אחרונות". מניות "הארץ" נמסרו כערבות להלוואות אלה, ובמועד הפירעון "הארץ" הוא שמימן את החזרי הריבית הגבוהה שהייתה נהוגה בישראל בשנות ה-80{{הערה|1=דן מרגלית: "ראיתי אותם", הוצאת זמורה-ביתן}}

בנוסף, מספר המנויים של הארץ המשיך לרדת. העיתון שידר בלבול. ועד העובדים התנגד להכנסת עיתונאים חדשים למערכת, וכשרונות עיתונאיים מהמקומונים הועברו ל"חדשות" ולא ל"הארץ". חמש פעמים במהלך 1987 מנע הוועד את הוצאת העיתון על רקע התנגדותו לחוזים האישיים שהיו נהוגים ב"חדשות" ובמקומונים. העיתון הלך והזדקן יחד עם קוראיו, ובסוף 1987 תפוצתו הידרדרה לקו האדום - 32,000 מנויים, הנקודה הנמוכה בתולדותיו{{הערה|1=[[תום שגב]], "שיחה נדירה עם גרשום שוקן", '''[[כותרת ראשית]]''', 12.6.1986}}

=== בתקופת חנוך מרמרי ===
באפריל [[1988]] הודיע עמוס שוקן על החלפתו של מתי גולן ב[[חנוך מרמרי]], שהיה העורך הראשון של המקומון "[[העיר]]". בעיתון היו שראו בבחירתו של מרמרי סימן להשתלטות תרבות המקומונים על "הארץ". אולם ההתנגדות החזקה ביותר באה מוועד העובדים, שמחה על שורה של שינויים שמרמרי ביקש להכניס במצבת כוח-האדם. כאשר מרמרי ביקש להציג לפני המערכת את תוכניתו לגבי העיתון, אנשי הוועד פוצצו את האסיפה.{{הערה|1= אריה דיין: "האב, הבן ורוח הארץ החדשה", '''כותרת ראשית''', 3.5.88}}

החלטה נוספת של עמוס שוקן הייתה למנות את עצמו למנכ"ל העיתון, מה שהגביר אצל העיתונאים את החשש שהמו"ל והעורך פועלים יחד לצמצום זכויותיהם של העובדים.{{הערה|1= לאה ענבל, "הגרפיקאי שיחסל את זכויות העיתונאים בהארץ", '''כותרת ראשית''', 1.6.88}} העימות בין מרמרי לוועד העובדים הסתיים כעבור שנים בניצחונו של מרמרי: החוזה הקיבוצי בוטל, וכל המצטרפים לעיתון הוחתמו על חוזים אישיים, כמו כתבי המקומונים.

הצעד המשמעותי הראשון שמרמרי הצליח לבצע כעורך, שנה וחצי אחרי מינויו, היה מינויה של [[אורית שוחט]] לעורכת המוסף במקומו של [[עוזי בנזימן]]. שוחט הביאה למוסף שורה של כותבים צעירים והביאה לסיום עבודתם של כותבים ותיקים, בהם בעל הטור [[נתן דונביץ']] והכתבת הפופולרית [[תמר מרוז]]. גם ה[[קריקטוריסט]] הוותיק [[זאב (קריקטוריסט)|זאב]] התבקש להסתפק בקריקטורה אחת בעיתון היומי, וסמוך למותו פוטר על ידי מרמרי.

גם דסק החדשות השתנה מאוד. [[גדעון לוי]], שהיה סגנו של העורך הקודם, התבקש לעבור לכתיבה, ובמקומו מונה [[צבי בראל]]. [[משה גל]] מונה למזכיר מערכת, אז התפקיד השלישי בחשיבותו בעיתון, ומרמרי העניק לו סמכויות נרחבות להחליף את כתבי החדשות.

העיתון בתקופת מרמרי גדל במספר עמודיו: עמודי החדשות הוכפלו ובהמשך נוסף מוסף גלריה שהיה בהמשך למדור גלריה, שאותו יסדה וערכה צופיה דקל (כספי) בין השנים 1989-1990/1. בהמשך ערכו את המדור אורנה לנדאו, איריס מור, ו[[דב אלפון]]. נוסף גם מוסף שבועי המוקדש לספרים, בעריכת [[מיכאל הנדלזלץ]]).

ב-[[1993]], עם סגירת העיתון "[[חדשות (עיתון)|חדשות]]", עברו כותבים רבים משם ל"הארץ", ובהם העורך [[יואל אסתרון]], שנעשה לסגן עורך "הארץ". מרמרי ואסתרון החלו לכנות עצמם "עורכי הארץ" ולערוך למעשה את העיתון במשותף.

בתקופתם התרבו המאבקים בהנהלה על רקע דרישה תמידית לקיצוצי שכר ולפיטורים, ובמקביל חלו שינויים מערכתיים ניכרים בעמודי הדעות. נחום ברנע אמר ש"מרמרי ואסתרון הפכו את 'הארץ' מעיתון רזה, נרגן, מנוכר להוויה היומיומית של רוב החברה הישראלית, לעיתון סקרן, פתוח לדעות שונות, מנומק. הלהט שדעך, וחבל שדעך, בעמודי הפובליציסטיקה, התאזן בהרחבת היריעה בעמודי החדשות ובמוספים".

כעבור שבועות אחדים פורסם ב"מעריב" שלעיתון "ידיעות אחרונות" יש זיקה עסקית מובהקת עם עיתון "הארץ". עמוס שוקן הכחיש, אבל לבסוף פרסם [[גיא רולניק]] ב"הארץ" עצמו שמו"ל ידיעות [[נוני מוזס]] העניק הלוואה נדיבה לעיתון "הארץ", הלוואה המאפשרת לעיתון להמשיך להתקיים למרות החובות מתקופת "חדשות".

חובות אלה תפחו בתקופת [[האינתיפאדה השנייה]], שבה נרשמו ביטולי מנויים רבים.{{הערה|1=דן מרגלית: "ההתפכחות", הוצאת זמורה-ביתן, 2009}} את הקמפיין לביטול המנוי להארץ הובילה בעיקר העיתונאית [[עירית לינור]], אשר פרסמה את מכתב הביטול שלה באמצעי התקשורת המתחרים.{{הערה|1=עירית לינור: [http://www.ynet.co.il/articles/1,7340,L-1855409,00.html "למה עליכם לבטל את המנוי על הארץ"], 25.04.02}} בשנת [[2000]] הפכה שאלת ה"איזון" בעמוד האדיטוריאלי לסלע מחלוקת בין מרמרי ואסתרון לבין הכותבים הבכירים, שראו במגמה החדשה ניסיון לשנות את אופיו הפוליטי של הארץ. בין השאר צומצמה הופעתם של כותבים שמאלנים בעמודי החדשות, ונוסדו מדורים ומוספים שנועדו לפייס את הקוראים מהצד הימני של המתרס.

הכתב [[גדעון לוי]] התלונן פומבית שמגבילים את כתיבתו ואמר: "לצערי, נסחף 'הארץ' ברוח הרעה השורה בישראל, אשר התפרצה לתוך מסדרונות העיתון והקהתה את חושי העורכים והכותבים. הוא עדיין מגדלור אך הוא לא מספר לקוראיו את כל מה שמתרחש."{{הערה|1={{הארץ|[[דניאל בן סימון]]|"כל אחד והארץ שלו"|293740|3.8.2001}}}}

הטענה שמרמרי אינו מתעניין במתפרסם בעמודי החדשות של עיתונו חזרה בתביעתה של עו"ד [[ליאורה גלאט-ברקוביץ']], שנחשפה בתקופת מרמרי כמקור שסיפק לעיתון את המסמכים בפרשת [[סיריל קרן]].{{הערה|1={{העין השביעית|אורן פרסיקו|"תחושת אי נוחות"|18636|11 במרץ 2010}}}} מרמרי עצמו אמר בצ'ט עם הקוראים באתר "הארץ" ש"אף אדם אינו יכול לקרוא את כל העיתון, ועלי לבחור מה אני קורא ומה לא"{{הערה|1= [http://www.haaretz.co.il/hasite/pages/QAHeb.jhtml?qaNo=47 שאלות ותשובות עם חנוך מרמרי], אתר הארץ, 16.5.2003}}

שיאה של המגמה הזאת בא בפרסום מוסף שלם שהוקדש לצד החיובי של ה[[התנחלות|התנחלויות]] ב-[[2003]]. בעקבות כך התפטרה ברעש גדול אורית שוחט מהעיתון: "משהו רע מאוד עובר על הארץ", כתבה במכתב שהופץ בין העיתונאים, "משהו משמים, בינוני, ממסדי, רדום, מובן מאליו, מתחבא מאחורי גראפים ודיאגראמות ומפות בלתי קריאות, משהו שמזכיר את הערוץ הראשון, כשההסבר למה שקורה אינו ברור. האם זה פחד? האם עצלות? חוסר כישרון? חוסר התלהבות? או מדיניות חדשה שלא הוגדרה עדיין?".{{הערה|1= מ[https://docs.google.com/viewer?a=v&pid=explorer&chrome=true&srcid=0BxDBpjwBn7hDNDUzZDU0OGYtMmMyOC00MjQxLThiYjktMjAwMTZlMWM3Mjgx&hl=en_US מכתב ההתפטרות של אורית שוחט], 5.11.2003}}

במקביל, הביע המו"ל עמוס שוקן אי נחת מהעלייה החדה בתפוצה של העיתון הכלכלי "[[גלובס]]", על רקע השגשוג ב[[היי-טק]] הישראלי, והוא דרש מעורכי "הארץ" לשפר את המוסף הכלכלי של "הארץ". משלא נענו, וכאשר דחו את הצעתו להחליף את העורך [[נחמיה שטרסלר]] בעיתונאי הצעיר [[גיא רולניק]], אישר שוקן לרולניק להקים אתר אינטרנט כלכלי עצמאי מהעיתון, [[TheMarker]].

בעקבות הצלחת TheMarker ביקש שוקן שוב ממרמרי ומאסתרון לשלב את המערכת החדשה במערכת "הארץ", ולהוציא את תכני האתר כמוסף יומי של העיתון. אולם מרמרי ואסתרון התנו זאת בהעברתה של מערכת TheMarker לבניין "הארץ" המרכזי, ואילו המו"ל היה מוכן רק להעביר אותה לבניין שכן. על רקע זה התפטר מרמרי מתפקיד העורך בינואר [[2004]], אך הוא נשאר לעבוד בעיתון בחדר צדדי, עד לעזיבתו הסופית בסוף 2004. הוא גולל ארוכות את מאבק הסמכויות עם עמוס שוקן בהרצאה ובמאמר בעיתונו-שלו.{{הערה|1={{הארץ|חנוך מרמרי|חופש הביטוי של עורך העיתון|415913|15.4.2004}}}}

=== בתקופת דייוויד לנדאו ===
ב-[[12 בפברואר]] [[2004]] מינה הדירקטוריון של [[קבוצת הארץ]] את [[דייוויד לנדאו]] לעורך העיתון.{{הערה|1= {{גלובס|אביבה קרול|סערה ברחוב שוקן: דיוויד לנדאו מונה לעורך ה"ארץ"||770589|12.2.2004}}}} לנדאו היה מקים ועורך המהדורה האנגלית של העיתון. בתקופתו בוצעו קיצוצים משמעותיים, שאותם כינה העיתונאי נחום ברנע "לא פחות ממסע טיהור". בין השאר עזבו את העיתון [[אמיר בן דוד]], [[ברוך קרא]], איתי כ"ץ, [[אביב לביא]], [[נירה רוסו]], [[עוזי בנזימן]] ו[[יובל דרור]]; אנשים מונו והוחלפו במהירות, בהם עורך המוסף [[רוגל אלפר]] וראש מערכת החדשות מירון רפפורט.

אולם הבעיה העיקרית בניהול כוח-האדם ב"הארץ" הייתה עזיבה מאסיבית של עיתונאים ועורכים צעירים, שלא האמינו בעתיד של העיתון והעדיפו לעבור לאמצעי תקשורת אחרים. [[שחר אילן]], סגן ראש מערכת הכתבות של לנדאו, צוטט כמי שאמר בדיון פנימי: "אנחנו עומדים בפני מצב שעוזבים כל הזמן אנשים טובים, ונוצרת אווירת 'האחרון יכבה את האור'. גידלנו אנשים והשקענו בהם - והם קמים והולכים. אין מצב בעייתי יותר למצב הרוח של ארגון מאשר מצב שבו עוזב אותך הדור הבא".{{הערה|שם=אלעזר}}

בראיון שהעניק שנה אחרי שמינה את דייוויד לנדאו, אישר מו"ל הארץ עמוס שוקן שהוא מעורב יותר בניהול המערכת: "דייוויד נכנס לתפקיד הזה בלי הרבה ניסיון אקזקוטיבי, ואני חושב שזה בא לביטוי, ונראה לי שזה בכל זאת משתפר", אמר בראיון, "בגלל מה שאמרתי לך, שלנדאו לא בא עם ניסיון אקזקוטיבי - מה שלחנוך וליואל היה - אז אני נדרש קצת יותר להיות מעורב".{{הערה|1={{העין השביעית|יפתח אלעזר|עמוס שוקן: "אני רוצה לנצח"|30069|1 במרץ 2005}}}}

בפברואר [[2006]], זמן קצר לפני [[הבחירות לכנסת השבע עשרה]] פרסם הארץ כתבת פרופיל על [[אהוד אולמרט]] מאת [[אורי בלאו]] בשם "ראש ממשלה מחוסר ראיות"{{הערה|{{הארץ|אורי בלאו|ראש ממשלה מחוסר ראיות|685971|24/6/06}}}} הייתה התייחסות כמעט יחידה בתקשורת החילונית לפני הבחירות לפרשיות ה[[שחיתות]] שיוחסו לכאורה לאולמרט (פרט לתחקיריו של [[יואב יצחק (עיתונאי)|יואב יצחק]]).{{הערה|{{הארץ|ארי שביט|המחדל התקשורתי הגדול|843183|28/3/07}}}} באוגוסט [[2006]] פרסם "הארץ" תחקיר של בלאו ו[[גידי וייץ]] על יחסיו של אולמרט עם עורך הדין [[אורי מסר]],{{הערה|{{הארץ|גידי וייץ ואורי בלאו|מסר שאולמרט לא ישכח|852190|31/8/06}}}} תחקיר שתרם להעמדתו לדין של אולמרט.{{הערה|{{העין השביעית|שוקי טאוסיג|האחד שמזיע|36685|11 במאי 2005}}}}

בתמיכתו האקטיבית של המו"ל, לנדאו הצליח לייצב את העמוד האדיטוריאלי, שחזר לקו שמאלני יותר. ללנדאו היו יחסים קרובים עם ראש הממשלה המכהן אהוד אולמרט: בעת חשיפת יומני [[שולה זקן]] במשפט אולמרט, התברר שפגישתו הראשונה של לנדאו ביום הראשון לכהונתו הייתה ישיבה עם אולמרט בסוויטה של מלון "דייוויד [[אינטרקונטיננטל]]" בתל אביב{{מקור}} המאמרים הראשיים של הארץ בתקופתו של לנדאו נמנעו בעקביות מלבקר את התנהלותו האישית של אולמרט, גם אחרי שכתבי הארץ חשפו את פרשיות השחיתות שעליהן הועמד לבסוף ראש הממשלה לדין.{{הערה|1={{העין השביעית|יפתח אליעזר|לנדאו ו"הקשר הסימביוטי"|30069|1 במרץ 2005}}}}

בינואר 2005 אישר לנדאו את צירופו של מוסף הכלכלה החדש של העיתון, "TheMarker", לעיתון האם, בלי התניית התנאים של קודמיו לתפקיד. ההצלחה הייתה מסחררת, והביאה לזינוק במספר המנויים, בחשיפה לקוראים ובהכנסות מפרסום. ההצלחה של המוסף, בעריכתו של סמי פרץ ובהנהגתו של [[גיא רולניק]], הצילה למעשה את הארץ מגל קיצוצים, אך עוררה התמרמרות בקרב כתביו.{{הערה|1={{העין השביעית|תמר גוטמן|אין ניחומים בבניין "הארץ"|26647|1 במאי 2006}}}}

גיא רולניק מונה ב-2007 לסגן המו"ל בקבוצת הארץ, האחראי על הקשר עם המערכת. מינוי זה נועד להרגיע את העיתונאים ולהקטין את הרושם שעמוס שוקן מתערב בענייני המערכת, אך בפועל עורר חששות חדשים, לפיהם דה-מרקר משתלט על עיתון האם.{{הערה|שם=אלעזר|{{העין השביעית|יפתח אליעזר|זה הכל כסף|30069|1 במרץ 2005}}}}

תחושת הקיפוח של כתבי "הארץ" התעצמה כאשר לנדאו החליט, מטעמים מערכתיים, לבטל את חלק ב' של "הארץ" ולכלול את מאמרי הדעות בקונטרס החדשות. כאשר התוכנית יצאה אל הפועל, בדצמבר 2007, קמה זעקה גם בקרב המנויים הוותיקים. העיתון ידע גל קיצוצים נוסף, שעמוס שוקן ניהל בעצמו.{{הערה|1={{העין השביעית||עמוס שוקן כותב על השינויים בהארץ|35603|15 ביוני 2008}}}} בין השאר פוטרו כתבים ועורכים שעבדו בחלק ב', והמו"ל הוציא לחופשה ללא תשלום את [[עמירה הס]], הכתבת הרדיקלית של העיתון, מה שעורר גל מחאות עולמי.

=== בתקופת דב אלפון ===
ב-12 בפברואר 2008 הודיע סגן המו"ל, גיא רולניק, על החלפת העורך הראשי של העיתון. בחירתו של [[דב אלפון]], עיתונאי ועורך עטור תהילה בתחום התרבות והספרות, אך נטול ניסיון ממשי בתחום החדשות של עיתון יומי{{הערה|1= {{ynet|מירב קריסטל|דב אלפון ימונה לעורך הארץ|3506066|12.2.2008|}}}} התקבלה בהפתעה ובחרדה.{{הערה|1={{העין השביעית|כרמית גיא|מה עובר על דב אלפון|21470|19 ביוני 2008}}}}

בעוד לנדאו נתפס כעורך חלש מול ההנהלה והכתבים, נחשד אלפון מלכתחילה שהוא יהיה עורך חזק מדי. ואכן, כבר בשבוע הראשון שלו בתפקיד זימן אלפון לשימוע לפני פיטורין את אחת הכוכבים של המערכת, [[רותי סיני]], בעקבות ביקורת פומבית שהשמיעה נגדו, החליף שורה של עורכי מוספים ומדורים ותיקים בעורכים צעירים מחוץ לעיתון ושיחרר לפרסום תחקירים של הכתב גידי וייץ נגד ראש הממשלה אהוד אולמרט. בהתבטאות פומבית נדירה בעניין עיתונאי, אמר אולמרט שהוא "מודאג מהנעשה בעיתון הארץ"{{מקור}}

בין מינויי המפתח של אלפון בשבועות הראשונים למינויו, בולטת החלפתו של שליח העיתון לארצות הברית שמואל רוזנר, מהסמנים הימניים ביותר של העיתון, בכתבת [[נטשה מוזגוביה]] מ"ידיעות אחרונות", החלפתה של עורכת "גלריה" הוותיקה איריס מור בליסה פרץ, עורכת המוסף "סגנון" של "מעריב", מינויו של [[אלוף בן]] לעורך העמוד האדיטוריאלי במקומה של תמי ליטני ומינויו של שגיא גרין לעורך "ספרים" במקום דרור משעני. כעבור שלושה חודשים ביצע אלפון את המהלך המרכזי שלו, הבאתו של עורך "[[עובדה (תוכנית טלוויזיה)|עובדה]]" [[אבי זילברברג]] לראש מחלקת החדשות של "הארץ". במפגש ראשון עם העיתונאים אמר אלפון שמחלקת החדשות "צריכה להנהיג את כל חלקי העיתון, כמו שהפילוסופיה היא אם כל המדעים".{{מקור}}

בדצמבר 2008 ביצע שורה של שינויים בהתאם, ובראשם החזרתו של חלק ב' והוצאת המאמרים מעמודי החדשות. אלפון גם יצר עמוד של חדשות תרבות ואמנות ושיכלל את העמוד הראשון, בין השאר על ידי העברת ההפניות העליונות שהגבילו את הכותרת הראשית ויצירת פורמט חדש, שבו מאמר דעה תופס את כל החלק העליון. אולם השינוי החד ביותר היה בקוהרנטיות של עמודי החדשות והדעות, תיאום שלטוב או לרע יצר רושם ברור של חזית דעתנית אחידה בכל העיתון.{{הערה|1={{הארץ||אל קוראי הארץ|1.1369691|25.1.2008}}}}

שינוי ברור חל גם בקו המערכתי של מוסף הכלכלה דה-מרקר, שזנח את הכיסוי של הצלחות כלכליות תחת הסיסמה "זה הכל כסף, הגיע הזמן שתבין את זה" לטובת עיתונות של תחקירים וקמפיינים ציבוריים. בין השאר ניהל דה-מרקר מסע ציבורי להפחתת דמי הקישוריות בחברות ה[[תקשורת סלולרית|תקשורת הסלולרית]], תבע להחליף את יו"ר [[בנק הפועלים]] [[דני דנקנר]] בשל חשד לאי סדרים בבנק והדגיש את הסכנה של עודף [[הריכוזיות במשק הישראלי]].

הגופים הגדולים שחשו מותקפים מעל דפי הארץ, בהם בנק הפועלים, ערכו חרם מודעות נגד העיתון.{{הערה|1={{הארץ|עמוס שוקן|העיתונות של דנקנר|1087392|22.5.2009}}}} אולם המו"ל עמוס שוקן עמד בלחצים, בין השאר בזכות המשך העלייה במספר המנויים של "הארץ", לפחות על-פי נתונים שהעיתון עצמו פרסם{{הערה|1=בין השנים 2007-2010, חשף הארץ את מספר המנויים שלו מדי רבעון באמצעות בדיקה עצמאית של משרד רואי חשבון, נוהג שהופסק כאשר שאר העיתונים לא אימצו אותו. ראו למשל: יעל ולצר: [http://www.haaretz.co.il/hasite/spages/887892.html "הארץ מוביל את מדיניות שקיפות הנתונים"], הארץ, 30.07.07 }} ובעיקר בזכות ההכנסות שהניב בית הדפוס של העיתון מהדפסתו והפצתו של ה[[חינמון]] "[[ישראל היום]]".{{הערה|1=גולן חזני: "עמוס שוקן מקבל עשרות מיליוני שקלים משלדון אדלסון", כלכליסט, 28.12.09}} על-פי פרסומים שונים, ההכנסות של "הארץ" מהדפסת "ישראל היום" עולות על הכנסותיו ממנויים ופרסום,{{הערה|1={{העין השביעית|אורן פרסיקו|זו ארצנו|13131|13 באפריל 2011}}}}

ב-[[25 בדצמבר]] [[2008]] העביר כתב "הארץ" [[אורי בלאו]] ידיעה בלעדית למערכת, ובה פירוט ההיערכות של צה"ל למקרה שהדרג המדיני יחליט לתקוף ב[[רצועת עזה]]. המערכת שלחה את הידיעה ל{{ה|צנזורה הצבאית}} שם היא אושרה בטעות. הגיליון ירד לדפוס עם התוכנית בעמודו הראשון, אז גילתה הצנזורית הראשית את הטעות. אחרי דין ודברים איתה, השתכנע אלפון שהפרסום עלול לסכן חיי אדם והורה לגנוז את המהדורה האנגלית שכבר הודפסה.<ref> [http://www.moaza.co.il/BRPortal/br/P102.jsp?arc=64673> פרוטוקול ישיבת מליאת מועצת העיתונות], 15.4.2010</ref>

פרסום זה של בלאו, ופרסומים נוספים שהסתמכו על מסמכים מסווגים, הביאו לפתיחת חקירת [[שב"כ]]. בספטמבר 2009 הסכים בלאו להחזיר לצה"ל מסמכים מסווגים שברשותו, בהסכם מיוחד לפיו אלה לא ישמשו ראיה נגד מקורותיו העיתונאיים. אולם חודשיים לאחר מכן עצר השב"כ את החיילת לשעבר [[ענת קם]], שהודתה שהעבירה לבלאו אלפי מסמכים מסווגים מלשכתו של האלוף [[יאיר נוה]]. בלאו, שהיה בירח דבש בסין כאשר קם נעצרה, החליט לא לחזור לארץ בעקבות מה שראה כהפרת ההסכם איתו. העיתון תמך בבלאו ומימן את שהותו בחו"ל, ואלפון אף הופיע ב[[חדשות ערוץ 2]] ואמר שבלאו "ישאר בחו"ל כל זמן שיידרש".{{הערה|{{mako|יונית לוי|דב אלפון על פרשת ענת קם: "אם אורי בלאו ישוב לארץ זה יהיה צעד מטומטם"|57c32b036ded721004|news-military/security|8 באפריל 2010}}}}

אחרי מעצרה של ענת קם, ועוד לפני שובו של בלאו לארץ, הוחלף עורך מוסף הארץ ניר בכר ב[[שי גולדן]].{{הערה|1= ענת קם: [http://b.walla.co.il/?w=/3053/1533491 "ניר בכר יעזוב את עיתון הארץ"], וואלה!}} כמו כן הודיע אלפון על הקמת מחלקת תחקירים, בראשותו של [[גידי וייץ]] ובניהולו של [[אבי זילברברג]], ואסר על עורכים לפרסם תחקירים בלי בדיקתם קודם במחלקה. בין הכתבות שיזמה המחלקה תחקירים רבים אודות עסקיו של [[אביגדור ליברמן]], וכן תחקיר של 24 עמודים אודות התרומות הפוליטיות של [[מרטין שלאף]].

עורך "הארץ" לשעבר [[חנוך מרמרי]], שמרבה לבקר את "הארץ" של דב אלפון,{{הערה|1= ראו למשל, {{העין השביעית|חנוך מרמרי|מקורות זה לא רק מים|41240|10 בינואר 2010}}}} אמר בראיון ל"גלובס" שהעיתון הולך שמאלה וש"לי כקורא, הארץ פחות רלוונטי, חבל. אני מרגיש שאותי הוא מבטא פחות היום".{{הערה|1={{גלובס|לילך סיגן|ראיון עם חנוך מרמרי|1000646611|19.5.2011}}}} הטענה שאלפון חיזק את האגף השמאלני של העיתון נפוצה אחרי שהוא החזיר מחופשתה הכפויה את הכתבת [[עמירה הס]], אולם יש גם הסבורים שאלפון לקח את העיתון ימינה.{{הערה|1= למשל, [http://www.spiegel.de/international/world/0,1518,599005,00.html עיתון ללא מדינה], [[דר שפיגל]], 31.12.2008}} העיתון הצרפתי "[[ליברסיון]]" קבע שדב אלפון דווקא פנה שמאלה, ושבתקופתו חיזק הארץ את מעמדו כאחד העיתונים החשובים בעולם.{{הערה|1= ליברסיון, [http://www.liberation.fr/monde/0101317100-haaretz-l-agora-d-israel "העיתון שהוא מצפונה של ישראל"], 5.2.2010}}

ביוני 2009 ערך אלפון גיליון מיוחד של העיתון{{הערה|1={{הארץ||הארץ של הסופרים|1091226|10.6.2009}}}} שבו סופרים ומשוררים מילאו את מקומם של כתבי החדשות של העיתון, לכבוד פתיחת [[שבוע הספר העברי]]. המיזם המקורי, "הארץ של הסופרים", יצר התעניינות בעולם{{הערה|1= ראו למשל הדיווחים ב[http://www.freakonomics.com/2009/06/16/the-poetry-of-journalism/ ניו יורק טיימס (בלוג שפעל תחת העיתון - הקישור תוקן לאתר הבלוג העצמאי)], ב[http://www.newyorker.com/online/blogs/books/2009/06/haaretz-gets-creative.html ניו יורקר], ב[http://www.google.com/hostednews/afp/article/ALeqM5gu7v5OSkmhNtJDpi3nhO7I-r3qOQ סוכנות הידיעות הצרפתית], ב[http://www.forward.com/articles/107571/ פורוורד] ו[http://sites.google.com/site/haaretzwriters/Home עוד]}} והגיליון המיוחד הפך למסורת שנתית, כשמשתתפים בו לא רק בכירי הסופרים הישראלים אלא גם סופרים מובילים מהעולם כולו. הגיליון עמד במרכזו של מחקר אקדמי ב[[אוניברסיטת בן-גוריון בנגב]]{{הערה|1={{העין השביעית|אורן פרסיקו|מחקר שבדק את גליונות "הארץ" שנכתבו על ידי סופרים חושף את מאחורי הקלעים של המיזם|12265|26 במאי 2011}}}} וזיכה את אלפון בפברואר 2011 בפרס מיוחד של המועצה הבינלאומית לתקשורת בלונדון.{{הערה|1=[http://www.youtube.com/watch?v=nVd20kEfhvs טקס פרסי התקשורת של המועצה] ביוטיוב}}

במאמר נדיר שפרסם לאחר קבלת הפרס, הביע אלפון את החשש ש"הארץ" יאבד מעצמאותו אם יפול לידיים לא נכונות. אלפון הביא לדוגמה עיתוני איכות במערב שנפלו לידי אוליגרכים רוסיים ואיבדו מאמינותם.{{הערה|1={{הארץ|דב אלפון|הארץ של העיתונאים|1225694|23.4.2011}}}} בראיון נרחב לשבועון "[[ניו יורקר]]", נשאל [[עמוס שוקן]] אם משפחתו מתכוונת להמשיך להחזיק את "הארץ" כעיתון עצמאי והשיב: "לפעמים אני אומר לעצמי שהבעלות על 'הארץ' היא צלב קצת קשה לנשיאה".{{הערה|1= דייוויד רמניק: [http://www.newyorker.com/reporting/2011/02/28/110228fa_fact_remnick "עתידו של עיתון הארץ"], ניו יורקר, 28.2.2011}}
ביוני [[2011]] רכש [[לאוניד נבזלין]] 20% ממניות העיתון בדרך של הקצאה פרטית, שבעקבותיה דוללו אחזקותיה של משפחת שוקן ל-60%, וב-20% הנוספים תחזיק חברת ההוצאה לאור הגרמנית דומונט שאוברג מגרמניה.{{הערה|{{ynet|אלדד בק|השותף הגרמני החדש של "הארץ" פעל בשירות הנאצים|3292130|16 באוגוסט 2006|}}}}

אלפון סיים את תפקידו ביולי [[2011]], ובמקומו מונה [[אלוף בן]].

===בתקופת אלוף בן===
ב-[[1 באוגוסט]] [[2011]] החל [[אלוף בן]] לכהן כעורך הראשי של העיתון. בתקופתו עבר גיליון יום שישי שינוי עיצובי: "מוסף הארץ" הוקטן לגודל [[A4]] ומספר עמודיו צומצם. מוסף "גלריה" גדל במידה ניכרת. 

כבתקופת קודמיו, גם בתקופת בן נותן העיתון במה נרחבת לדעות של אנשי שמאל, במאמר המערכת ובמדור הדעות, וכתביו [[גדעון לוי]] ו[[עמירה הס]] מתמקדים בסיקור תלאותיהם של הפלסטינים תחת שלטון ישראל. מספר מאמרים שפורסמו ב"הארץ" עוררו מחלוקת, בהם: מאמר של [[עמירה הס]] המצדיק [[יידוי אבנים]] על [[יהודים]] ב[[יהודה ושומרון]],{{הערה|{{הארץ|עמירה הס|התחביר הפנימי של יידוי אבנים|1.1982934|3 באפריל 2013}}}} מאמר של [[איתמר הנדלמן סמית]] המצדיק [[טרור]] נגד היהודים בטענה שפלשו לשטחים הפלסטינים{{הערה|1=[http://b.walla.co.il/?w=/3050/2646057 ח"כ סטרוק ליועהמ"ש: "איתמר הנדלמן סמית הסית לרצח"], [[וואלה!]], 28 במאי 2013}} ומאמר של [[גדעון לוי]] הקורא ל[[חרם על ישראל]].{{הערה|{{הארץ|גדעון לוי|חרם כלכלי למניעת שפיכות דמים|1.2070625|14 ביולי 2013}}}} העיתון ממשיך לתת במה גם לדעות של אנשי ימין (במשקל מועט מזה של אנשי השמאל), ובהם [[משה ארנס]], [[אריה אלדד]] ו[[ישראל הראל]]. 

[[חנוך מרמרי]], מעורכיו הקודמים של העיתון, טען שבתקופת בן נמשכה היחלשותו של העיתון בציר העסקי ובציר האידאולוגי, וטען כי "העיתון תמיד היה בשמאל, אבל למרות זאת התמיד בדיאלוג קבוע עם ראשי המדינה, גם אם לפרקים היה דיאלוג ביקורתי מאד. הדבר הזה כבר לא קיים עוד היום". בן דחה טענה זו ואמר: "עמדות העיתון, המבוטאות במאמרי המערכת, לא השתנו בעשרות השנים האחרונות. לא 'הארץ' נסחף שמאלה, אלא מרמרי נסחף ימינה".{{הערה|חנן עמיאור, [http://www.presspectiva.org.il/cgi-webaxy/item?238 מרמרי: 'הארץ' הפך משחקן במגרש למשקיף מהמרפסת], "פרספקטיבה", 8 בינואר 2013}}

בשנת 2014 סבלו העיתון וקבוצת "הארץ" מקשיים כלכליים בעקבות הפסקת הדפסת "[[ישראל היום]]" בדפוס הארץ, והחלטת [[שר הפנים]] לעדכן את רשימת העיתונים הנקראים ביותר שבהם מתפרסמות מודעות תכנון.{{הערה|שם=תדמור|{{קישור כללי|הכותב=ארז תדמור|כותרת=הארץ איבד 2,000 מנויים בצוק איתן. הארץ: לצערנו לא נגיב|כתובת=http://mida.org.il/2014/08/11/%D7%94%D7%90%D7%A8%D7%A5-%D7%90%D7%99%D7%91%D7%93-%D7%9E%D7%A0%D7%95%D7%99%D7%99%D7%9D-%D7%91%D7%A6%D7%95%D7%A7-%D7%90%D7%99%D7%AA%D7%9F/|תאריך=11 באוגוסט 2014}}}}

==מאפייני העיתון==
[[קובץ:Iaaana.jpg|שמאל|ממוזער|200px|חוברת ש"הארץ" חילק לקוראיו לאחר החלטת החלוקה, [[כ"ט בנובמבר]] 1947]]
בימי טרום המדינה וראשיתה נמנה "הארץ" על העיתונים הבודדים אשר לא היו משויכים באופן מפורש למפלגה כלשהי, אולם דבר זה לא מנע ממנו מאז ועד היום לנקוט עמדה בענייני השעה. בראשיתו, נשא "הארץ" את דגל העברית ב[[מלחמת השפות]]. בימי [[המנדט הבריטי]] תמך במאבקו של [[היישוב]] המאורגן והתנגד לפעילות [[אצ"ל|המחתרות הפורשות]]. בראשית ימי המנדט התלונן מושל ירושלים [[רונלד סטורס]] על היחס לו זכה מהעיתון{{הערה|1={{הארץ|דליה קרפל|זכרונות של מושל ירושלים, ג'נטלמן בריטי, בשנות העשרים של המאה שעברה|1198045|12 בנובמבר 2010}}}}

עם קום המדינה (וגם לפני כן), עמד העיתון באופוזיציה לעמדות רבות של הממסד, כפי שהשתקפו בעיתון [[ההסתדרות]] "[[דבר (עיתון)|דבר]]", שהיה עיתון נפוץ באותם ימים ורב השפעה הרבה יותר מ"הארץ". הארץ ניהל קו מערכתי [[ליברלי]]; התנגד ל[[ההסתדרות הכללית|הסתדרות הכללית]], קרא ל[[הפרטה|הפרטת]] המשק, ל[[הפרדת הדת מהמדינה]] ונאבק למען [[זכויות האזרח]], [[חופש הביטוי]] ו[[חופש העיתונות]]. עם זאת, התנגד העיתון (במאמר המערכת בשנת [[1954]]) לביטול [[עונש מוות|עונש המוות]] בישראל.{{הערה|1={{הארץ|ליטל לוין|היום לפני 56 שנה: הנידונים למוות הסירו את בגדיהם האדומים|1150054|16/02/2010|}}}}

במחלוקת, שהתקיימה בשנותיה הראשונות של המדינה, תמך העיתון בגישה של "[[עלייה סלקטיבית]]" שפירושה סירוב לקבל עלייה מארצות האסלאם. כותבים בולטים בנושא זה היו [[עמוס אילון]] שכתב סדרה בת שמונה כתבות על [[יהדות מרוקו]].{{הערה|{{הארץ|דניאל בן סימון|כל אחד ו"הארץ" שלו|293740}}}}

ב[[פרשת לבון]], בעקבות [[העסק הביש]], תמך "הארץ" בעמדתו של [[דוד בן-גוריון|בן-גוריון]], שהיה קרוב אליהם פוליטית יותר מהצד של [[לוי אשכול]] ו[[פנחס לבון]], אנשי [[ההסתדרות]]. [[חנן קריסטל]] העריך שהתמיכה נבעה מרצונם לחזק את בן-גוריון ולמנוע גלישה שמאלה של [[מפא"י]]. עם זאת, העיתון איפשר לתומכי לבון לפרסם מאמרים נגדיים{{הערה|1=‏חנן קריסטל, עמדות פוליטיות של העתונות היומית ב"פרשת לבון", בתוך '''מדינה, ממשל ויחסים בינלאומיים''', סתיו 1974, עמודים 87-89‏}}
ערב [[מלחמת ששת הימים]], ב[[תקופת ההמתנה]], צידד העיתון במינויו של [[משה דיין]] לשר ביטחון ובמה שנחשב כקו אקטיבי.{{הערה|{{הארץ|ארי שביט|געגועים לגן עדן הייקי|517894}}}} בשנים שלאחר [[מלחמת ששת הימים]] החל לצדד בנסיגה מהשטחים, ונקט קו יוני בענייני ביטחון וחוץ (ראו גם [[#נטייה פוליטית|נטייה פוליטית]] להלן).

בתחום ה[[כלכלה|כלכלי]] מרבה העיתון לשקף קו ימני שעיקרו תמיכה ב[[כלכלת שוק]] [[קפיטליזם|קפיטליסטית]], תוך התנגדות לעמדת הממסד ה[[סוציאליזם|סוציאליסטי]] בשנות המדינה הראשונות ותמיכה בעמדת [[משרד האוצר]] כיום. כותבים בולטים המייצגים קו זה הם [[אברהם טל (עיתונאי)|אברהם טל]], [[נחמיה שטרסלר]], [[גיא רולניק]] ו[[מירב ארלוזורוב]]. אולם, במערכת חברים או היו חברים גם עיתונאים המייצגים קו חברתי, ובהם [[אריה כספי]], [[רותי סיני]] (שקיבלה את אות [[אומ"ץ|עמותת "אומץ"]] לשנת תשס"ו, על פועלה בתחום החברתי ופוטרה מהעיתון ב-2009), [[אבירמה גולן]] ו[[מרב מיכאלי]].

בעסקאות מכירת מניות העיתון לדומונט ולנבזלין הוחתמו הרוכשים על סעיף לפיו העקרונות המערכתיים שהארץ דבק בהם ישמרו. עקרונות אלו הם{{הערה|{{גלובס|לי-אור אורבך|על מה חתם נבזלין בעסקת רכישת המניות בעיתון הארץ?|1000653696|13 ביוני 2011}}}}:
#הארץ הוא עיתון [[ציונות|ציוני]] התומך בקיומה ובחיזוקה של מדינת ישראל כמדינה יהודית ודמוקרטית.
#הארץ יקרא ויתמוך במאמצים להפוך את ישראל למתקדמת בתחום החינוך, המדע והתרבות.
#הארץ ישאף להפוך את ישראל למדינה מתקדמת ככל האפשר בתחום זכויות האדם.
#הארץ יתנגד לכל סוג של כפייה, כולל כפייה דתית.
#הארץ יתמוך בזכותו של הפרט לביטוי אישי, כולל בתחום הכלכלי והעסקי, במסגרת כלכלת השוק.
#הארץ יתמוך במאמצים להגיע לשלום בין ישראל לשכנותיה הערביות.

העיתון פונה במוצהר לרבדים ה[[אינטלקטואל]]ים של הציבור הישראלי ול[[איש עסקים|אנשי העסקים]]. הוא מקדיש מקום ומשקל רב לפרשנויות, למאמרים ולדיווחים בנושאי מדיניות חוץ, כלכלה, פוליטיקה, חברה, מדע ותרבות מודרנית, כולל זרמי קצה ו[[אוונגרד]], אך גם תרבות וקלאסית, הנחשבת [[אליטיזם|אליטיסטית]] ([[מוזיקה קלאסית]], [[תיאטרון]] וכדומה). פורמט העיתון סולידי, אין בו כותרות ענק, והטקסט כתוב בשפה גבוהה יחסית. 

העיתון עוסק בנושאי תכנון ואיכות סביבה, ועמדת המערכת בנושאים אלו היא לרוב לצד גורמי שמירת הסביבה. כך יזם סדרת כתבות על חופי הכנרת ומצבם. [[צפריר רינת]], הכתב לענייני סביבה ו[[אסתר זנדברג]] הכתבת לענייני תכנון ואדריכלות הם הכותבים העיקריים בתחום.

"הארץ" מפרסם גם מאמרים מתורגמים מעיתונים מהעולם: [[ניו יורק טיימס]], [[הגארדיאן]] ו[[אקונומיסט]].

במסעי הפרסום שלו ניסה "הארץ" לבדל עצמו משני מתחריו, [[מעריב]] ו[[ידיעות אחרונות]], בסיסמאות כמו: "עיתון לאנשים חושבים" ו"עיתון אחד טוב מול כל הצהוב", אולם בהמשך ניסה להתנער מתדמית זו, תוך שימוש בסיסמה "הארץ - לא מה שחשבת", והכנסת מדור [[רכילות]], העוסק בידועני הכלכלה, במוסף [[TheMarker|דה-מרקר]] שלו. רכילות העוסקת ב[[ידוען|ידועני]] עולם הבידור איננה מופיעה ב"הארץ", כמו גם מדור [[אסטרולוגיה]].

תפוצתו של העיתון לא פורסמה במשך שנים על ידי המערכת. בסוף שנת [[2006]] פורסם לראשונה{{הערה|1=[http://advertising.themarker.com/tmc/article.jhtml?ElementId=tmc20070130_666564&layer=media&layer2=&layer3=advertise הארץ מפרסם לראשונה את מספר המנויים]}} כי לעיתון כ-60,000 מנויים, המהווים את רוב התפוצה, וכי מספר העותקים המודפסים הממוצע הוא כ-94,000 בימי שישי וכ-70,000 בשאר [[יום חול|ימות החול]]. על פי נתוני שנת [[2007]], עומד מניין המנויים על כ-65,000, ואילו נתוני התפוצה, הכוללים את עותקי המנויים, עומדים על כ-97,000 בימי שישי וכ-73,000 בשאר חמות החול.{{הערה|{{הארץ|יעל ולצר|גידול של 8.8% במספר המנויים המשלמים של "הארץ" ב-2007|946255}}}} ב-[[2008]] גדל מספר המנויים ב-7.6% ומספרם הגיע ל-70,000{{כ}}{{הערה|1=[http://www.themarker.com/tmc/article.jhtml?ElementId=dk20090112_89792 שיא ל-TheMarker ו"הארץ": 70 אלף מנויים], The Marker, {{כ}}12 בינואר 2009}}

על פי [[סקר TGI]] ירד מספר הקוראים של העיתון המודפס מ-7% במחצית הראשונה של 2012 ל-4.8% במחצית הראשונה של 2014. בעקבות מאמרים קיצוניים של גדעון לוי ואחרים ב[[מבצע צוק איתן]] איבד העיתון כאלפיים מנויים נוספים.{{הערה|שם=תדמור}}

===נטייה פוליטית===

בעשרות השנים האחרונות מרבים [[פובליציסטיקה|מאמרי הדעות]] בעיתון לשקף קו מדיני [[פוליטיקה של ישראל|שמאלני]], לעתים שמאלני רדיקלי, הדוגל בפשרה עם ה[[פלסטינים]]. כותבים בולטים המייצגים קו זה הם [[גדעון לוי]], שמרבה לכתוב על הסבל של האוכלוסייה הפלסטינית בשטחים על פי שיחות עם האנשים, במדורו "אזור הדמדומים", [[עמירה הס]], עיתונאית שעברה לגור בתוך הערים הפלסטיניות [[עזה]] ו[[רמאללה]] ומסקרת משם את הסכסוך, [[עקיבא אלדר]], [[גדעון סאמט]], [[יוסי שריד]] ו[[אסתר זנדברג]]. בעמודי הדעות ישנם גם טורים של אנשי ימין, כמו [[ישראל הראל]], [[משה ארנס]], [[רונן שובל]], [[אריה אלדד]] ו[[קרני אלדד]]. מו"ל העיתון [[עמוס שוקן]] מצהיר אף הוא על הזדהות עם מחנה השמאל‏‏.{{הערה|1=לדוגמה, [http://cafe.themarker.com/view.php?t=29509 לקראת 60 השנים הבאות], פורסם בעיתון ב-19.4.2007}} פעמים רבות הגישה השמאלנית באה לידי ביטוי במאמר המערכת. ב[[מאמר המערכת]] שנכתב בסמוך ל[[מבצע עופרת יצוקה]] כינה העיתון את הפצצת מסדר הסיום של קורס שוטרים פלסטינים במתקפת הפתיחה של מבצע זה - "הריגה נפשעת".{{הערה|{{הארץ|מאמר המערכת|מינוי לא ראוי|1059719|29.1.2009}}}} 

בעוד בדיקה ב[[העין השביעית]]{{הערה|1=‏{{העין השביעית|ארן ליביו|זיגזג|27823|1 ביולי 2002}}}} מצאה כי לא הייתה למאמר המערכת בשנים 2002-2000 נטייה פוליטית מוגדרת, הרי בדיקה מאוחרת יותר{{הערה|1={{העין השביעית|ארן ליביו|"הארץ" מתיישר לשמאל|28306|יולי 2005}}}} גילתה נטייה כזאת.

בניגוד למערכות הבחירות ב-[[הבחירות לכנסת השש עשרה|2003]] וב-[[הבחירות לכנסת השבע עשרה|2006]], בהן קרא העיתון, באמצעות מאמר המערכת שלו, להצביע ל[[מרצ]], הרי לקראת [[הבחירות לכנסת השמונה עשרה|בחירות 2009]] פסק העיתון כי "אין טעם להצביע מרצ", עקב תמיכתה של מרצ בהחלטה לצאת ל[[מבצע עופרת יצוקה]] ול[[מלחמת לבנון השנייה]].{{הערה|{{הארץ|מאמר המערכת|אין טעם להצביע מרצ|1.1244061|5 בפברואר 2009}}}} למחרת הציג מו"ל העיתון, [[עמוס שוקן]], עמדה שונה, במאמר שכותרתו "אני מצביע מרצ".{{הערה|‏{{הארץ|עמוס שוקן|אני מצביע מרצ|1062067|6.2.2009‏}}}} ביום הבחירות עצמו הסתיים מאמר המערכת במילים "לבני עדיפה על נתניהו כראש הממשלה של ישראל".{{הערה|{{הארץ|מאמר המערכת|המועמדת העדיפה|1.1244881|10 בפברואר 2009}}}} במאמרי המערכת בבחירות 2015, קרא העיתון להצביע ל[[המחנה הציוני|מחנה הציוני]] או למרצ, וקבע כי "שלטון נתניהו רע לישראל". מאמרי המערכת בעיתון הרבו לתמוך במרצ וגם לאחר הבחירות עסקו בגורלו של מחנה השמאל בכנסת.

עם זאת, שוקן מציין את ימניותו של העיתון מבחינה כלכלית. לדבריו, "הארץ" היה מהיחידים שתמך ב[[בנימין נתניהו]] בתקופת כהונתו כ[[שר האוצר]] כאשר האחרון הוביל מדיניות קפיטליסטית תקיפה, נתניהו הודה באופן אישי לשוקן על תמיכתו בו.{{הערה|{{יוטיוב|IoWGJyEpuRk|שם=עמוס שוקן מפתיע: 'הארץ' הוא עיתון ימני}}}}

במכתב פתוח לקוראי המהדורה האנגלית ב-[[12 במאי]] [[2014]] הגדיר עמוס שוקן את הקו של העיתון{{הערה|Amos Shocken, [http://www.haaretz.com/news/1.590044 An open letter from the publisher: Subscribe to Haaretz and help shape Israel], 12 במאי 2014}} (בתרגום חופשי):
:ברכישת מנוי תהפכו לשותפים במאמץ המתמשך לעצב את ישראל כדמוקרטיה ליברלית וחוקתית, המטפחת את הערכים של ליברליזם וזכויות האדם. תהפכו לשותפים בתמיכה פעילה בפתרון שתי המדינות ובזכות הפלסטינית להגדרה עצמית, שתאפשר לישראל להיפטר מהעול של כיבוש טריטוריאלי ושליטה בעם אחר. 

====הדיון הציבורי במאפייני "הארץ"====

סביב מאפייניו של "הארץ", ובמיוחד סביב הקו הפוליטי הניכר בו, מתקיים דיון ציבורי ער. העמדה המדינית הדומיננטית בעמודי הדעות בעיתון סופגת ביקורת מצד גורמים שונים, בהם: [[עירית לינור]],{{הערה|[http://www.nfc.co.il/archive/0019-D-1068-00.html חילופי מכתבים] בין [[עירית לינור]] ו[[עמוס שוקן]], [[חדשות מחלקה ראשונה]], 25/04/2002.}} [[גדי טאוב]] שטען כי העיתון נותן במה נרחבת ל[[אנטי ציונות]], [[חנוך מרמרי]] (עורך העיתון לשעבר) שטען כי פרידתו מהעיתון נבעה מחוסר הסכמה פוליטית (וגם על רקע ההתמקדות בנושא הכלכלי) ודוד מרחב שטען כי מוסף "תרבות וספרות" הפך לבימה פוליטית‏‏.{{הערה|1=‏[http://www.yesod.net/yesod/archives/2005/06/post_148.html מבחן הפולקע של עיתון "הארץ"], יסו"ד, 19.6.2005}} בשל טענות דומות על הקו הפוליטי של העיתון הודיעה לשכת ראש הממשלה בשנת 2002 על ביטול המנוי על העיתון.{{הערה|{{ערוץ7||נמשכת תופעת ביטול המינויים על עיתון הארץ, עקב תמיכתו בסרבנים|24829|26 באפריל 2002|}}}} ישנם כאלו התוקפים את הארץ משמאל, למשל [[דוד שחם]]‏‏.{{הערה|1=‏[http://hagada.org.il/2002/12/18/%D7%9E%D7%A4%D7%98%D7%A8%D7%99%D7%9D-%D7%9C%D7%A9%D7%99%D7%A4%D7%95%D7%A8-%D7%94%D7%A9%D7%99%D7%A8%D7%95%D7%AA "הארץ", לא מה שחשבתם], הגדה השמאלית, 18.12.2002‏}} ביקורת חריפה הגיעה גם מ[[בן-דרור ימיני]] על מגוון נושאים, אך בעיקר הוא מאשים את "הארץ" בניהול קמפיין מתמשך של [[הסתה]], נאציפקציה ודמוניזציה נגד [[מדינת ישראל]], שמשתמש אף בשקרים, סילוף עובדות ועריכה מגמתית, בפרט מצד [[גדעון לוי]] ואתר "הארץ" ב[[אנגלית]],{{הערה|1=[[בן-דרור ימיני]], ‏[http://www.nrg.co.il/online/1/ART2/520/623.html?hp=1&cat=479 העיתון שיצא מדעתו], [[מעריב]], 8 בנובמבר 2013.}} ומשמש כמקור עיקרי ל[[תעמולה]] אנטי-ישראלית ו[[הסתה]] ל[[אלימות]] נגד ישראל בעולם.{{הערה|{{העין השביעית|[[בן-דרור ימיני]]|"במה מרכזית להסתה"|125862|ספטמבר 2014}} - פרק מהספר "תעשיית השקרים"}} הביקורת מופנית כלפי עמודי החדשות ומאמרי הדעות בעיתון, אך יש הטוענים שהקו השמאלי של העיתון מחלחל אפילו לפעילותה של מחלקת המודעות.{{הערה|1=‏{{העין השביעית|[[כרמית גיא]]|הארץ: לא מה שאתם חושבים|46046|1 ביולי 1999‏}}}}

ב-[[20 בינואר]] [[2009]] פרסם העיתון, בכותרת ראשית, לרוחב כל העמוד הראשון, את מאמרו הפוליטי של דויד גרוסמן "הסיפור שאנו כלואים בו", כאשר הכותרת הראשית "ברק אובמה יושבע היום לנשיא השחור הראשון של ארצות הברית" נדחקה מראש העמוד. חנוך מרמרי כותב על כך: "הבחירה של עורכי "הארץ" למקם מאמר של דויד גרוסמן בשער העיתון במקום בעמוד המאמרים, אינה משרתת את גרוסמן, אינה מכבדת את העיתון, ובעיקר - אינה תורמת לאפשרות של דיון ציבורי בסוגיות הרלוונטיות".{{הערה|1={{העין השביעית|חנוך מרמרי|הרהור על מאמר-העל|18969|25 בינואר 2009}}}} 

במרץ [[2011]] טען [[אריק כרמון]] כי העיתון מנהל קמפיין פוליטי פסול נגד מינויו של [[יעקב עמידרור]] לראש [[המועצה לביטחון לאומי]], וכינה את התנהלות העיתון "עיתונאות נחותה".{{הערה|[[מקור ראשון]], 4 במרץ 2011}} 

לדיון זה מוקדש מקום גם ב"הארץ" עצמו. בינואר 2012 פרסם [[גדעון לוי]], מהבולטים בחברי מערכת "הארץ", מאמר הגנה נלהב על עיתונו, כנגד דברי ביקורת על העיתון שיוחסו ל[[שר המשפטים]], [[יעקב נאמן]], ולראש הממשלה, [[בנימין נתניהו]].{{הערה|{{הארץ|גדעון לוי|"הארץ" שלנו|1.1622786|22 בינואר 2012}}}} בינואר 2014 פרסם "הארץ" מאמר מאת ד"ר [[יאיר כספי]] ובו ביקורת על קשת רחבה של נושאים שבהם לטעמו של כספי דיווחו של "הארץ" אינו ראוי.{{הערה|{{הארץ|יאיר כספי|מה שקוראי "הארץ" לא יודעים|1.2222044|20 בינואר 2014}}}} ח"כ לשעבר [[עוזי ברעם]] פרסם מאמר תגובה שבו חלק על ביקורתו של כספי.{{הערה|{{הארץ|עוזי ברעם|קוראי "הארץ" יודעים יותר ממך|1.2225137|25 בינואר 2014}}}}

===אתיקה=== 
בכמה מקרים פסק בית הדין לאתיקה של [[מועצת העיתונות]] כי העיתון הפר את תקנון האתיקה של המועצה.{{הערה|1=[http://www.moaza.co.il/BRPortal/br/P103.jsp?cat=12118 תקנון האתיקה של המועצה]}} באחד המקרים נפסק כי על העיתון לפרסם באחד מעמודיו הראשונים התנצלות בפני יו"ר [[מועצת יש"ע]] דאז, [[דני דיין]].{{הערה|1=[http://www.moaza.co.il/BRPortal/br/P102.jsp?arc=234346 פסק המועצה בנושא הכתבות על דני דיין]}} בנובמבר 2013 נזף בית הדין לאתיקה של [[מועצת העיתונות]] ב"הארץ" וב[[גדעון לוי]], על מאמר של לוי שבו טען ש[[הרצח בסניף בנק הפועלים בבאר שבע]] נעשה בהשפעת שירותו של הרוצח ב[[משמר הגבול]].{{הערה|{{הארץ||בית הדין לאתיקה של מועצת העיתונות נזף ב"הארץ" ובגדעון לוי|1.2165208|14 בנובמבר 2013}}}} בערכאת ערעור בוטלה הנזיפה.

==פורמט העיתון==
הפורמט הבסיסי של העיתון, שבו יצא לאור במשך שנים רבות, היה [[ברואדשיט]], בדומה לזה של עיתוני בוקר אחרים. במהלך השנים נסגרו כמעט כל עיתוני הבוקר שפעלו בישראל, והארץ נותר לבדו בפורמט ברואדשיט, אל מול "[[ידיעות אחרונות]]", "[[מעריב]]" ו"[[גלובס]]" שבפורמט [[פורמט טבלואיד|טבלואיד]]. פורמט טבלואיד נכנס ל"הארץ" בדפי המוספים (תחילה "מוסף הארץ", אחריו המוספים "ספרים", TheMarker, מוסף הספורט ו"השבוע"). ב-[[18 בפברואר]] [[2007]] קיצץ "הארץ" שלושה ס"מ מרוחב הדף של העיתון. דפי המוספים הוקטנו בהתאם - גובהם קוצץ בשלושה ס"מ, כך שהוא מעט קטן מזה של טבלואיד. מידות עמוד חדשות בודד בפורמט החדש הן 56x37 ס"מ כולל שוליים ו-52x34 ס"מ נטו.{{הערה|1=[http://www.graphoprint.co.il/default.asp?id=14 קטלוג מוצרים בתחום העיתונות], גרפופרינט בע"מ{{ש}}[http://www.haaretz.co.il/newFormat/documents/New_Page_Size/TableSizes.pdf ‫מידות חדשות למודעות עמוד - המידות במילימטרים‬], הארץ / רשת שוקן }}

ביוני 2012 עבר גם מוסף "גלריה" לפורמט טבלואיד, כך שרק קונטרס החדשות נותר בפורמט ברואדשיט. הפורמט של מוסף הארץ שונה מטבלואיד לפורמט של מגזין (קטן יותר בגודלו, ועל נייר משובח יותר).

== חלקי העיתון ==

חלקים המתפרסמים מדי יום:
* '''קונטרס החדשות''' - כולל גם את תכני המוספים היומיים ספורט ו[[חלק ב']] (פובליציסטיקה, דעות, מאמרים ו[[מכתבים למערכת]]), שנסגרו במהלך שנת 2012.
* '''גלריה''', מוסף תרבות, אופנה ובידור.
*'''[[TheMarker]]''', מוסף הכלכלה והעסקים. בינואר 2005 העביר "הארץ" את מוסף הכלכלה שלו לפורמט [[עיתון#הפורמט של נייר העיתון|טבלואיד]] (לעומת הדפים בגודל כפול שמאפיינים את שאר העיתון: ברודשיט - גיליון רחב יריעה), והעניק לו את השם "TheMarker". זהו מוסף הכלכלה הגדול ביותר בעיתונים היומיים (בן 60 עמודים ויותר). ביום חמישי הוא יוצא גם בגרסה של מגזין שבועי הקרוי Markerweek.

יום שישי:
*הארץ השבוע - מוסף השבת של הארץ, עוסק בעיקר באקטואליה (החל מ-2012, חדל לפעול כמוסף עצמאי ונכלל בקונטרס החדשות)
*גלריה שישי - מוסף תרבות, אופנה ובידור
*תרבות וספרות - מוסף הספרות של הארץ
*[[#מוסף הארץ|מוסף הארץ]] - מוסף סוף השבוע
*[[#מוסף "ספרים"|ספרים]] - מוסף ספרים שבועי (בעבר צורף לעיתון בימי רביעי).

מוספים שבועיים:

===מוסף הארץ===
[[קובץ:הארץ מוסף שבועי.JPG|250px|שמאל|ממוזער|שער גיליון 8 של המוסף]]

"מוסף הארץ" הוא [[מוסף (עיתונות)|מוסף]] סוף השבוע של "הארץ". המוסף נוסד בשנת 1963, עורכו הראשון היה נתן דונביץ,{{הערה|1={{גלובס||מלחמת 7 הימים|1000654043}}}} החל מאוגוסט 2011 עורך את המוסף מייקי דגן.{{הערה|1=דוד אברהם, [http://media.nana10.co.il/Article/?ArticleID=819416&sid=217 מייקי דגן מונה לעורך מוסף "הארץ"], נענע10, 02/08/2011}} המוסף הודפס שנים רבות בפורמט טבלואיד, וכלל כתבות גדולות, מדורים קבועים, טורים אישיים ומדריך בידור. ביוני 2012 הוקטן המוסף לפורמט מגזין (קטן יותר בגודלו, ועל נייר משובח יותר), וחלק מתכניו הועבר למוסף "גלריה". המוסף נושא את התאריך של [[יום שישי]], היום שבו הוא מופץ בחנויות, אך עד [[2009]] הופץ למנויים כבר ביום חמישי. 

המוסף עוסק בשלל נושאים, מהם אקטואליים ומהם שאינם אקטואליים ובאו להרחיב את דעתו של הקורא. 

מדורים קבועים במוסף:
* תגובות: מכתבי קוראים המגיבים למאמרים בגיליונות קודמים של המוסף
* מדור בישול. במשך שנים רבות נכתב המדור על ידי נירה רוסו, ולאחר מכן הוא נכתב על ידי [[מירי חנוך]] ו[[אייל שני]].
* שעשועונים: [[תשבץ]] מאת [[טומי שמיר]], [[תשבץ היגיון]] מאת [[יורם הרועה]], [[ברידג']], [[שחמט]], חידת "[[מי היה האיש שהיה]]" ומדור [[טריוויה]] ובו 20 שאלות שבועיות.
* מצב משפחתי: מדורם של [[רלי אברהמי|רלי]] ו[[אבנר אברהמי]] שהביא מדי שבוע סיפור של משפחה ישראלית אחת (ליתר דיוק: סיפורה של דירה אחת, שלעתים הגרים בה יחד אינם משפחה). המדור התפרסם בעיתון עד אוגוסט 2011, עת הוחלף במדור בעל אופי דומה בשם "תפוח ועץ", שהוחלף במדור "טיסות נכנסות / טיסות יוצאות".

טורים:
* אורחות חיים: טור של נרי ליבנה
* טור ה[[סאטירה]] של [[סייד קשוע]]
* טור הסאטירה של [[דורון רוזנבלום]] (סיים להופיע בשנת 2013, עם פרישתו לגמלאות של רוזנבלום).
בעבר התפרסמו במוסף טורי סאטירה מאת [[אמנון דנקנר]], [[עירית לינור]] ו[[ב. מיכאל]], וכן טורו של [[אריאל הירשפלד]].

במוסף מתפרסמים גם ראיונות עם דמויות משמעותיות להוויה הישראלית. כך פורסם במוסף זה הראיון עם [[דב וייסגלס]] - עורך דין ואיש סודו של [[אריאל שרון]] בממשלתו השנייה - בו הוא הגדיר את [[תוכנית ההתנתקות|ההתנתקות]] כ"פורמלין מדיני". כך גם בחר הרמטכ"ל בדימוס [[משה יעלון]] להתראיין למוסף בראיון ראשון מסוגו{{דרושה הבהרה|למה הכוונה "ראיון ראשון מסוגו"?}} לאחר [[מלחמת לבנון השנייה]].

בשנת 2006 ניכרה מגמה של המוסף לפרסם לעתים גם כתבות בעלות אופי קליל. מגמה זו עוררה ביקורת רבה מצד הקוראים, ביקורת שהשתקפה במדור התגובות של המוסף.

===מוסף "ספרים"===

בשנת [[1993]] החל להתפרסם בגיליון יום רביעי של "הארץ" מוסף "ספרים", המוקדש לסקירתם של ספרים חדשים, בהשראת מוסף דומה של [[הניו יורק טיימס]].{{הערה|{{הארץ|מיכאל הנדלזלץ|מסע אל תום האלף: כך נוסד מוסף "ספרים"|1.1692827|1 במאי 2012}}}}

עורך המוסף מראשיתו היה [[מיכאל הנדלזלץ]], וביוני [[2005]] הוא הוחלף על ידי [[דרור משעני]]. בשנת [[2007]] החל לערוך את המוסף [[שגיא גרין]], ונכון לשנת 2014 משמש [[בני מר]] עורך המוסף. גודלו של גיליון רגיל היה 16 עמודים, אך בגיליון של [[2 במאי]] [[2006]] החל שינוי באופיו של המוסף: הוא הוגדל ל-24 עמודים, ונוספו בו מאמרים שאינם עוסקים בסקירת ספרים, אלא בנושאים נוספים בעולמה של ה[[ספרות]]: מאמרים על מגמות בספרות, [[שירה]], חידה ספרותית, ביקורת [[עטיפה (ספר)|עטיפות ספרים]] ועוד. לקראת [[שבוע הספר העברי]] יוצא לאור גיליון מוגדל, והגיליון של שבוע הספר 2005, שהיה גם הגיליון האחרון בעריכתו של הנדלזלץ, הגיע לגודל של 112 עמודים.

עם סוקרי הספרים נמנים גם עיתונאים שמלאכתם בכך, אך מרבית הסקירות נכתבות על ידי כותבים שסקירת ספרים רחוקה מלהיות עיסוקם המרכזי, אך התמחותם נוגעת, בצורה זו או אחרת, בנושאו של הספר הנסקר. דוגמאות:
* ספרו של [[אהרן ברק]], "שופט בחברה דמוקרטית", נסקר על ידי עו"ד [[חסן ג'בארין]], שבעבודתו המשפטית הופיע מול השופט ברק.
* את הספרון "לילה אינדיאני - נאומו של צ'יף סיאטל" סקר שוקי בן-עמי, הנציג בישראל של "אחוות מנהיגי השבטים האינדיאנים".
* את ספרו של [[אלכס ליבק]], "כמו כלב", המוקדש לתצלומי כלבים, סקרה השחקנית [[אורנה בנאי]], הידועה כאוהבת כלבים.

עניין רב מעורר מדור ה[[מכתב למערכת|מכתבים]] של המוסף, שבו התנהלו פעמים רבות דיונים נוקבים בין [[סופר]]ים ו[[מתרגם|מתרגמים]] ובין מבקריהם. 

מטבע הדברים, עיקר הספרים שנסקרו במוסף הם ספרי עיון וספרות יפה, אך נסקרו בו גם יצירות מודפסות שצורתן צורת [[ספר]] אך אינן נתפסות כספרים, כגון הדו"ח השנתי של [[מבקר המדינה]] והשנתון הסטטיסטי לישראל, ואף יצירות מודפסות שאינן בצורת ספר, כגון [[לוח שנה (כלי)|לוחות שנה]]. בגיליון מיום [[21 בספטמבר]] [[2005]] נסקרה לראשונה במוסף יצירה (הספר "[http://www.hebpsy.net/community.asp?id=9&cat=article&articleid=376 פסיכואנליזה בנפשנו]") שאינה על-גבי נייר, אלא כל קיומה ב[[אינטרנט]].

===מוסף קפטן אינטרנט===

'''קפטן אינטרנט''' הוא מדור ה[[מחשב]]ים וה[[אינטרנט]] בגרסה המקוונת של העיתון. "קפטן אינטרנט", שהחל להתפרסם בשנת [[1996]], היה המדור החשוב הראשון ב[[עיתונות]] הישראלית שעסק באינטרנט.

ראשיתו של "קפטן אינטרנט" במדור אישי במוסף יום השישי של "הארץ" משנת 1996. כותב המדור היה ה[[עיתונאי]] [[דב אלפון]], שיצר בו דמות בדיונית של קשיש אלמן וסקרן המוצא עניין רב בגלישה באינטרנט ומספר מדי שבוע על אתרים בהם ביקר, כשהוא שוזר בסיפור אנקדוטות בדיוניות מחייו ומחיי חבריו ומשפחתו, ובמיוחד נכדו "תומר". דמות בדיונית זו הייתה המשך של מסורת ותיקה שנוצרה בעיתון "[[חדשות (עיתון)|חדשות]]", של דמויות בדיוניות העומדות מאחורי מדורים, כמו למשל "ציפורה", מדור הרכילות שנכתב על ידי כותבים שונים. הקישורים והתמיכה הטכנית למדור סופקו על ידי אנשי המחשבים של "הארץ", שהשתמשו אותה עת בעיקר במחשבי [[מקינטוש]], דבר שיצר מסורת של [[צילום מסך|צילומי מסך]] הלקוחים ממחשבי מקינטוש, אף שמתוכן המדור ניתן היה להתרשם כי הקפטן נוהג לגלוש על שני מחשבים שונים לפחות. 

בפברואר [[1997]] הורחב המדור והפך למוסף מיוחד בתוך העיתון, שהופיע ביום ג'. עורך המוסף היה [[דרור פויר]], שהרבה לעסוק באירועים שוטפים, ובמיוחד עקב בדריכות אחר משפטיה של [[מיקרוסופט]], כשהוא מאמץ עמדה אוהדת, לרוב, ל[[קוד פתוח]] ולמאמצי ממשלת [[ארצות הברית]] לפקח על החברה. בתקופה זו גם נוספו מדורים צרכניים שונים, ובמיוחד מדור שאלות ותשובות (בעריכת ימי גליק). 

אחרי פרישתו של פויר מעריכת הקפטן בשנת [[2001]], התמנה לתפקיד אליחי וידל, ואחריו מונה לתפקיד, בתחילת שנת [[2002]], רוגל אלפר. אלפר שימש בתפקיד באופן חלקי, ואילו העריכה בפועל בוצעה על ידי שחר סמוחה ונירית אנדרמן. בתקופה זו הוצא המוסף בכריכה נפרדת, בדומה למוספים יומיים אחרים בעיתון. אחרי כשנה בה יצא המוסף בתבנית זו, הוא בוטל בתחילת שנת [[2003]] והפך למוסף דו-עמודי ואחר כך חד-עמודי בתוך "הארץ", ועיקרו - כתבות מתורגמות מעיתונים זרים. 

בשנת [[2004]] הכריז "הארץ" כי "הקפטן חזר" וברא את המדור מחדש כמוסף המחשבים והאינטרנט של הגרסה המקוונת של העיתון. בנובמבר [[2005]] השיק העיתון מחדש את הקפטן גם בעיתון המודפס, הפעם כמדור שבועי מורחב במוסף הכלכלי [[TheMarker]], בעריכתו של קפטן מס' 2, אליחי וידל.

===גלריה===
[[קובץ:ILHRZ_Galerya.png|250px|שמאל|לוגו גלריה]]
מוסף התרבות והפנאי היומי של עיתון הארץ. העורכת הנוכחית של מוסף זה היא [[ליסה פרץ]] שהחליפה ביולי 2008 את [[איריס מור]], שהקימה את גלריה כמוסף נפרד ב-1996 וערכה את המוסף מאז. בגלריה מתפרסמים כתבות אופנה, פנאי, סטייל, כושר, צרכנות, שידורי טלוויזיה נבחרים, סרטים, כתבות זרות. ביוני 2012 עבר המוסף מפורמט [[ברואדשיט]] לפורמט [[פורמט טבלואיד|טבלואיד]].

===ספורט===
מוסף הספורט של עיתון הארץ מתפרסם במשך כל השבוע, מיום ראשון עד יום שישי. לרוב גודלו שמונה עמודים אך בימי ראשון המוסף מוגדל לתריסר עמודים, בו מסוקרים משחקי הכדורגל שהתקיימו בסוף השבוע (אך ללא ציונים לשחקנים, כנהוג ב[[ידיעות אחרונות]] ו[[מעריב]]) ומתפרסם מדור "תוספת זמן" הסוקר את אירועי הספורט הנכונים להתקיים בכל שבוע נוכחי. עוד מדור ידוע של מוסף הספורט הוא "שווה בדיקה" של [[עוזי דן]], בו הוא עונה על שאלות הקוראים בתחום הספורט, בייחוד כאלה המערבות [[סטטיסטיקה]]. מוסף הספורט מתפרסם בימי שישי ובערבי חג כמדור בחדשות בן 2 עמודים, בסופו של העיתון. עורך המוסף (2011) הוא [[שלומי ברזל]].

===נדל"ן===
מוסף נדל"ן הוא מוסף שבועי של עיתון הארץ, בעריכתו של אריק מירובסקי, שהחליף את ענת ג'ורג'י העורכת הנוכחית של Markerweek. הוא נוסד בשנת 1996 על ידי זיו מאור, ששימש כעורכו עד אוגוסט 2004, והיה מצורף לעיתון הארץ בימי ראשון עד שעיתון TheMarker הפך לעיתון כלכלי של עיתון הארץ. לבסוף, נדל"ן מופץ בכל יום שישי. במוסף זה מתפרסמים כתבות נדל"ן וביניהם כתבות מעיתונים זרים. המוסף כולל דעות ופרשנויות.

===תרבות וספרות===
מוסף המתפרסם מדי יום שישי, ונערך מאז 1988 בידי [[בני ציפר]]. כולל מאמרים בנושאי ספרות, וכן יצירות ספרותיות מקוריות ומתורגמות. בשנים האחרונות יש בו מדורים קבועים בענייני לשון, מוזיקה, תערוכות, [[פרשת השבוע]] וכן "יומן" של העורך. מדי שנה מקיים המוסף את [[תחרות הסיפור הקצר של "הארץ"|תחרות הסיפור הקצר]]. עם עורכי המוסף נמנו [[יורם ברונובסקי]] ו[[בנימין תמוז]].{{הערה|{{הארץ|בני ציפר|כמו בית כנסת שיחלקו בו כבוד לתרבות|1.1774881|13 ביולי 2012}}}}

==עיתונים אחים==
בשנים 1938 - 1942 פרסם "הארץ" גם עיתון ערב בשם "השעה", ובשנים 1948 - 1949 פרסם עיתון ערב בשם "יום-יום". "לוח הארץ", שיצא לאור לקראת ראש השנה בשנים 1941 - 1954 היה שנתון שבו השתתפו סופרים ואנשי הגות. בשנת 1951 החל לצאת לאור ה[[שבועון]] לילדים "[[הארץ שלנו]]", שהופיע עד שנת [[1985]], עת מוזג עם שבועוני הילדים "[[דבר לילדים]]" ו"[[משמר לילדים]]" ל"[[כולנו (שבועון לילדים)|כולנו]]".

ל"הארץ" מהדורה אנגלית, בשיתוף פעולה בין [[International New York Times]] להוצאת עיתון הארץ בע"מ, שבבעלותה גם האתר הכלכלי [[TheMarker]] והירחון הנלווה לו. [[רשת שוקן]], שבבעלותה המקומון ה[[תל אביב]]י "[[העיר]]" (שנסגר ב-2013) המקומון ה[[ירושלים|ירושלמי]] "[[כל העיר]]" ומקומונים נוספים, נמצאת אף היא בשליטת משפחת שוקן, ובינה לבין עיתון "הארץ" מתקיים שיתוף פעולה המתבטא בחלוקת מקומון של רשת שוקן למנויי "הארץ".

"הארץ" מוציא לאור את המגזין לילדים "[[עיניים (מגזין לילדים)|עיניים]]" בעריכת [[תמיר ראונר]].

==מהדורות דיגיטליות==

לעיתון [[אתר אינטרנט]] ראשי לצד אתרי משנה אחדים, שלכל אחד מהם [[שם מתחם]] משלו:
* האתר הראשי, ובו כתבות מהחלק הראשון של העיתון (חלק החדשות) וממוספיו השונים (מוסף "הארץ", מוסף "ספרים"). החדשות השוטפות מתפרסמות עם התרחשותן, עוד לפני פרסומן בעיתון.{{הערה|שם=מהדורות דיגיטליות|{{הארץ|ליאור קודנר|המהדורות הדיגיטליות של הארץ|1.1940392|3 במרץ 2013}}}} עוד מכיל האתר מרחב [[בלוג]]ים שכולל אחדים מעיתונאי "הארץ".
* [[TheMarker]]: מוסף הכלכלה של העיתון.
* [[העיר#עכבר העיר|עכבר העיר]]: חלק העיתון הקרוי "גלריה", ועוסק בנושאי אמנות, בידור וסגנון חיים. 
* [[onlife]]: אתר הפונה לנשים, ועוסק ב"קריירה, משפחה, אופנה, איכות חיים".

בשנותיו הראשונות, כלל האתר קישור בשם "מהדורת הדפוס", שבו הוצגו כל הידיעות שפורסמו בעיתון, בהתאם למדורי העיתון המודפס. בשנת 2008 עוצב האתר מחדש, ובוטל בו קישור זה, אף שחלק מתוכני מהדורת הדפוס המשיכו להופיע באתר, בשיהוי מסוים.

בשנת 2011 החלה קבוצת הארץ לחזק בהדרגה את הפעילות הדיגיטלית, והשיקה [[אפליקציה|אפליקציות]] ל[[אייפד]], [[אנדרואיד (מערכת הפעלה)|אנדרואיד]] ו[[בלאקברי]]. ב-2012 הושקו אתרי האינטרנט בעברית ובאנגלית בעיצוב מחודש. במרץ 2013, נסגרו רוב תכני האתר למנויים בתשלום בלבד, למעט חדשות מתפרצות, קישורים מזדמנים מרשתות חברתיות ומנועי חיפוש וכן 10 כתבות בחודש לנרשמים לאתר. בנוסף חודשה תצוגת "המהדורה המודפסת" והעיתון זמין למנויים, על כל מוספיו, בתצורתו המודפסת בגרסה דיגיטלית.{{הערה|שם=מהדורות דיגיטליות}}{{הערה|{{הארץ|עמוס שוקן|מכתב לקוראי הארץ|1.1937616|26 בפברואר 2013}}; {{העין השביעית|יובל דרור|"'הארץ' לא ימשיך להתקיים ללא תשלום מהגולשים"|47547|26 בפברואר 2013}}}} על-פי נתוני [[הוועדה הישראלית למדרוג]], בתקופה שקדמה לסגירת רוב האתר למנויים בתשלום, ביקרו בו כ-700 אלף גולשים ייחודיים בחודש.{{הערה|1={{העין השביעית||"'הארץ' לא ימשיך להתקיים ללא תשלום מהגולשים"|47547|26 בפברואר 2013}}}} בעקבות הגבלות הגישה, חל צמצום משמעותי בגולשים. בחודש מרץ ירד מספרם ב-26%, עם 519 אלף גולשים, וביולי אותה שנה ביקרו באתר כ-491 אלף גולשים. ביולי פורסמו גם לראשונה נתוני הגולשים בגרסת המכשירים הניידים של האתר - כ-249 אלף. באתר "עכבר העיר" ביקרו בחודש זה כ-496 אלף גולשים.{{הערה|1={{וואלה!|דוד אברהם|נתוני ועדת המדרוג באינטרנט ליולי 2013: וואלה! האתר הישראלי המוביל - גם במובייל|2670213|15 באוגוסט 2013||3051|b}}}} סרטון פרסומת למהדורה המקוונת, שפורסם בשנת [[2013]], ספג ביקורת על גישתו השוביניסטית.{{הערה|אלכסנדר כץ ומשה בנימין, [http://www.ice.co.il/article/view/366877 סערת סרטון הסקס של 'הארץ': הפרסומאים מבקרים, העיתונאים תוקפים], באתר "אייס", 12 באוגוסט 2013}}

במכתב לגולשים מיום 3 במרץ 2015, כתב המו"ל עמוס שוקן כי למהדורה הדיגיטלית ישנם 20,209 מנויים משלמים (לא כולל המנויים למהדורה המודפסת המקבלים גישה בחינם למהדורה הדיגיטלית).{{הערה|עמוס שוקן, [http://www.haaretz.co.il/1.2578939 שנתיים למעבר לתשלום בדיגיטל: 20 אלף מנויים לאתר הארץ], באתר "הארץ", 3 במרץ 2015}}

==לקריאה נוספת==
* [[יהושע קנז]] (עורך), '''ספר הארץ – השנה ה-75''', ירושלים: [[הוצאת שוקן]], 1996.
* [[מרדכי נאור]], "The Palestine News חדשות מהארץ", [[קשר (כתב עת)|קשר]], גיליון 14 נובמבר 1993, ע"מ 80-87.
* [[חנוך מרמרי]], "זה הכול כסף... הגיע הזמן שתבין את זה, טמבל", [[ארץ אחרת]], גיליון 45, מאי-יוני 2008.

==קישורים חיצוניים==
{{ויקישיתוף בשורה|Category:Haaretz}}
* [http://www.haaretz.co.il/ הארץ - אתר האינטרנט]
* [http://www.newseum.org/todaysfrontpages/hr.asp?fpVname=ISR_HAHE&ref_pge=lst עמוד השער - מהדורה עברית]
* [http://www.newseum.org/todaysfrontpages/hr.asp?fpVname=ISR_HA&ref_pge=lst עמוד השער - מהדורה אנגלית]
* ‫{{הארץ||אודות הארץ|1.1271971|22 בדצמבר 2001}}‬
* {{לקסיקון לתקשורת|2771}}
*[http://www.presspectiva.org.il/cgi-webaxy/sal/sal.pl?lang=he&ID=990560_camera&act=search&dbid=press&f19=2 ביקורת על עיתון 'הארץ'], באתר pressפקטיבה
* [[גדי טאוב]] "[http://gaditaub.com/hblog/files/gadi.pdf הישראליות היא לא אנחנו]", [[ארץ אחרת]], גיליון 45, מאי-יוני 2008 
*{{העין השביעית|אורן פרסיקו|לצמצם את הפער האיכותי|24382|22 בדצמבר 2008}}
* {{nrg|לי-אור אברבך|העיתון הגרמני דר שפיגל: "הארץ נלחם על חייו"|838/665|12/01/09}}
* {{העין השביעית|אריק גלסנר|על האינטרס של האינטליגנציה הישראלית|16211|25 באוגוסט 2010}}
* David Remnick, [http://www.newyorker.com/reporting/2011/02/28/110228fa_fact_remnick The Dissenters], [[The New Yorker]], February 28, 2011
* {{העין השביעית|אורן פרסיקו|גולה מזדקן בארצו|12609|22 בפברואר 2011}}
* [http://dlib.nli.org.il/R?func=collections-result&collection_id=7979 הארץ] בארכיון [[מועצת העיתונות]] באתר הספרייה הדיגיטלית של [[הספרייה הלאומית]] בירושלים. (כרגע נמצאים באתר תיקים משנת 1988 בלבד)
* [http://web.nli.org.il/sites/NLI/Hebrew/digitallibrary/ChildrenHistoricPress/Pages/haaretz_leyeladim.aspx גליונות סרוקים של "הארץ לילדים"] באתר "עיתונות ילדים של פעם" של [[הספרייה הלאומית]]
* [http://web.nli.org.il/sites/NLI/Hebrew/digitallibrary/ChildrenHistoricPress/Pages/ben_artsi.aspx גליונות סרוקים של "בן ארצי"] באתר "עיתונות ילדים של פעם" של [[הספרייה הלאומית]]
* {{לקסיקון לתקשורת|2771}}

== הערות שוליים ==
{{הערות שוליים|טורים=כן}}

{{עיתונים יומיים בישראל}}

[[קטגוריה:הארץ|*]]
[[קטגוריה:עיתונות עברית]]
[[קטגוריה:עיתונים ישראליים]]
[[קטגוריה:קבוצת הארץ]]
[[קטגוריה:מפעלי משפחת שוקן]]
