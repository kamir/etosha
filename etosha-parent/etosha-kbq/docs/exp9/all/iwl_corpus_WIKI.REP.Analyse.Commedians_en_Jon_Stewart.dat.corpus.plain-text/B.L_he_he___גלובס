{{עיתון|
|שם=גלובס
|שם במקור=
|תמונה=[[תמונה:Globes logo.svg|150px|[[סמליל]] העיתון]]
|כתובית=
|תדירות=עיתון יומי
|סוגה=כלכלה
|פורמט=[[פורמט טבלואיד]]
|מו"ל=
|בעלים=57.10% [[אליעזר פישמן]]{{ש}}42.90% עיזבון [[חיים בר און]]{{הערה|1=תמיר אגמון ועמי צדיק, {{!}}[http://www.knesset.gov.il/mmm/data/pdf/m02952.pdf ניתוח ההשלכות הכלכליות של ריכוזיות ובעלויות צולבות על כלי התקשורת], ירושלים: מרכז המחקר והמידע של הכנסת, 2011, עמוד 11.}}
|מנכ"ל=איתן מדמון
|עורך=[[חגי גולן]]
|נוסד=[[1983]]
|נסגר=
|שפה=[[עברית]]
|מערכת=[[ראשון לציון]]
|תפוצה=כ-45 אלף{{מקור}} (שישי בתפוצתו ב[[ישראל]])
|מדינה=[[ישראל]]
|ISSN=
|אתר=[http://www.globes.co.il/ www.globes.co.il]
}}
'''גלובס''' הוא עיתון כלכלי יומי ב[[ישראל]]. העיתון המודפס מופץ במהדורות ערב בימים ראשון עד חמישי.

העורך הראשי הוא [[חגי גולן]]. מנכ"ל העיתון הוא [[איתן מדמון]]. מערכת העיתון לרבות בית הדפוס שלו ממוקמים ב[[ראשון לציון]]. 

עם הכותבים הקבועים בעיתון נמנים [[מתי גולן]], [[יואב קרני]], [[סטלה קורין ליבר]], [[דרור פויר]], [[לי-אור אברבך]], [[משה ליכטמן (עיתונאי)|משה ליכטמן]], [[אלי ציפורי]], אילנית חיות, צחי הופמן, ניר קיפניס, חגית פלג- רותם, מירב מורן ועוד. 

== היסטוריה ==
[[תמונה:First cover globes.jpg|200px|שמאל|ממוזער|שער הגיליון הראשון של "גלובס".יצא לאור ב-17 באוקטובר 1983]]
ראשיתו של גלובס כשירות מידע למנויים, עיתון פקס, על חברות הנסחרות בבורסה של תל אביב, שנוסד בתחילת שנות ה-80 על ידי יצחק דוידוב{{הערה|{{מעריב|יעקב דרורי|ייעוץ אישי צמוד בבורסה|1982/10/05|03500}}}} ושירת גם את המוסף הכלכלי של [[מעריב]]{{הערה|ראו למשל את הגרף ב {{מעריב|עמירם פליישר|מגור גררה את מניותיה לרווח גדול|1982/12/14|04000}}}}. באמצע שנת 1983 נוסף גם שירות תיווך בין יזמים למשקיעים{{הערה|{{מעריב|גד בירון|מהפכה בגיוס הון|1983/05/03|04000}}; {{מעריב||המשך|1983/05/03|04100}}}}. באותה שנה חבר דוידוב אל שוקי וזלמן ליבוביץ להקמת עיתון כלכלי, והקימו את "גלובס פבלישר עיתונות 1983 בע״מ" ש-50% ממניותיה הוחזקו על ידי דוידוב, 25% בידי שוקי וזלמן ליבוביץ ועוד 25% על ידי "גחלת", חברת השקעות של "[[הסנה]]"{{הערה|[[יאיר קוטלר]], '''לא לפרסום''', עמ' 75}}.  

העיתון סבל מראשיתו מקשיים כלכליים ובשנת [[1984]] הועמד למכירה. [[אדם ברוך]] בחן את כדאיות רכישת העיתון עבור "[[ידיעות אחרונות]]" והמליץ שלא לרוכשו. במקום זאת העיתון נרכש על ידי [[חיים בר און]]{{הערה|{{גלובס||"גלובס"|102313|16 במרץ 1998}}}}, ובהמשך הצטרף אליו כשותף איש העסקים [[אליעזר פישמן]]. העיתון, שנרכש עם 2,200 מנויים, צמח בסוף שנות ה-80 והגיע ל-24,000 מנויים, והיה לעיתון העסקים של ישראל, המציע מידע ופרשנות על המתרחש בבורסה ובכלכלת ישראל. במהלך שנות ה-80 שווקו מינויים משולבים לעיתון, לשבועון "כספים" ולירחון "[[מוניטין (ירחון)|מוניטין]]", שהיו בבעלות משותפת{{הערה|{{מעריב||עצמאי - מנהל חברה - בעל עסק|1985/12/17|05300|||Ad}}}}. 

עם עורכי העיתון לאורך השנים נמנים [[מתי גולן]] ו[[אדם ברוך]].

בשנת [[1997]] היה "גלובס" העיתון הכלכלי הראשון בישראל שהפעיל [[אתר אינטרנט]] ופרסם את תכניו ברשת. בהמשך, השיק "גלובס" אפליקציות דיגיטליות למכשירי סלולר ולמחשבי לוח.

עם השנים קמו לעיתון מתחרים כגון "[[טלגרף (עיתון ישראלי)|טלגרף]]" (שנסגר), "[[TheMarker]]" ו"[[כלכליסט]]".

==אופי העיתון==
העיתון יצא מראשיתו בצבע ורוד כהשראה מהעיתון [[Financial Times]] הבריטי. בשנת 1989 החל "גלובס" לנקוט בקו המקובל בעיתונים כלכליים בעולם בו מוחלפים צילומי אישים באיורים. [[גיל ג'יבלי]] נבחר לתפקיד המאייר ומשמש בו למעלה משני עשורים, בהם הפכו איוריו לאחד מסמליו של "גלובס". "גלובס" מחולק למנויים בערב. העיתון יורד לדפוס מיד לאחר סגירת יום המסחר ב[[בורסה לניירות ערך|בורסה]] ומספק לקוראיו מידע פיננסי על היום החולף.

==מבנה העיתון==
בנוסף לעיתון היומי, לגלובס מצורפים מוספים שבועיים, ירחונים ומגזינים.

[[תמונה:Globes magazin.jpg|200px|שמאל|ממוזער|המגזינים והמוספים של "גלובס".]]
===עמודי החדשות ומוספים יומיים===
* '''חדשות''' – העמודים הראשיים של העיתון ("הכותרת"), הכוללים דיווח על החדשות העסקיות והכלכליות בישראל ובעולם בתחומי אקטואליה, כלכלה, נדל"ן, משפט, תשתיות, תעשייה, היי-טק ועוד; וכן עמודי דעות. עורך המוסף : אלי ציפורי.	
*  '''שוק ההון''' – המוסף הכלכלי המורחב של העיתון, המסקר את הבורסות ואת שוקי ההון בישראל ובעולם, ומכסה תחומים של בנקאות, פיננסים, היי-טק, השקעות ועוד. המוסף כולל חדשות, פרשנויות וניתוחים, וכן כלי מידע למשקיעים בשוקי ההון. עורך המוסף: שי שלו.
* '''הערב''' – המוסף המגזיני של העיתון, המשלב בין עסקים לפנאי. המוסף כולל מאמרים, פרשנויות וכתבות תחקיר בתחומי שיווק, פרסום, מדיה ואינטרנט (מדור "נתח שוק"), צרכנות, קריירה, ספורט, תרבות, פנאי ורכילות. עורכת המוסף: גיתית פנקס.

===מוספים שבועיים===
* '''נדל"ן''' – מוסף [[נדל"ן]] הכולל מידע ופרשנויות בתחומי נדל"ן פרטי ומסחרי, עסקאות בישראל ובעולם, מניות נדל"ן, תשתיות, נדל"ן ומשפט בישראל ועוד, מופץ בכל יום ראשון של השבוע. עורך נדל"ן : דרור מרמור.
* '''G''' – מגזין סוף השבוע הכולל מגוון של כתבות ומדורים בתחומי עסקים, פנאי, תיירות, רכב, אוכל ועוד, מופץ בכל יום חמישי. עורך G : אייל אברהמי.	
* '''לוח גלובס''' – מוסף המפרסם מודעות דרושים בתחומים שונים, מודעות נדל"ן, לוח בכירים, הזדמנויות עסקיות בארץ ובחו"ל, מקבץ המכרזים שפורסמו באותו השבוע ועוד. מופץ בימי שלישי וחמישי בכל שבוע.

===מגזינים חודשיים===
* '''פירמה''' – מגזין הכולל כתבות וראיונות בנושאי שיווק, פרסום, מדיה, דיגיטל ותרבות.  הפצה: אמצע כל חודש. עורך: לי-אור אברבך.
* '''Lady''' – מגזין הנשים הכולל סקירות, כתבות וראיונות עם נשים (וגם גברים) מעולם העסקים.  הפצה: ביום שלישי של תחילת כל חודש. עורכת : ורד רמון - ריבלין.
* '''קונספט''' - מגזין בנושא עיצוב ואדריכלות אשר מופץ אחת לשלושה חודשים ביחד עם מגזין Lady. עורכת: דבורה פישמן.
* '''מגזין IT''' - מגזין בנושא מחשבים וטכנולוגיה לעסקים. הפצה: אחת לחודש ללא תאריך מוגדר. עורך: יהודה אלידע.
[[תמונה:The social revolution .png|200px|שמאל|ממוזער|שער גיליון "גלובס" עם התחקיר שחשף את האמת מאחורי העלאת מחירי מוצרי המזון בישראל ועורר את המהפכה החברתית.]]

===פרויקטים מיוחדים (אחת לשנה)===
* '''moneytime '''– מדריך שנתי מקיף למשקיעים ב[[שוק ההון]], הכולל תחזיות, המלצות ורעיונות להשקעות בארץ ובעולם, ראיונות עם הדמויות המובילות בשוק ההון, דירוג חדרי המסחר ומנהלי ההשקעות הטובים ביותר ועוד, הפצה: פברואר-מרץ.
* '''מדד המותגים''' – דירוג 100 המותגים המובילים בישראל, לצד כתבות וראיונות בתחומי שיווק, פרסום, מיתוג ועוד, מדובר למעשה בפרויקט מיוחד של אנשי מגזין פירמה בראשות לי-אור אברבך. הפצה: בכל חודש יולי.
* '''איש השנה''' – בחירת הדמויות הבולטות והמשפיעות בשנה החולפת בתחומי שוק ההון, בנקאות, תקשורת, שיווק, פרסום ועוד. הפצה: חודש דצמבר.
* '''100 המשפיעים בתקשורת''' - מגזין אשר יוצא אחת לשנה במסגרת מגזין פירמה. הפצה: בתחילת כל שנה בחודש ינואר.
'''מגזינים נוספים ללא תאריך קבוע:'''

'''פספורט''' - מגזין בנושא תיירות בעולם המביא סקירות של יעדים ברחבי הגלובוס אשר מכוון בעיקר לאנשי עסקים. עורך: עדי אזולאי. הפצה : אחת לחודש או חודשייים. הגיליון הראשון יצא ביוני 2014.

'''אחד העם''' - מגזין המביא ראיונות וניתוחים בנוגעים למצבה של הבורסה בתל אביב. הפצה : אחת לשלושה חודשים. הגיליון הראשון יצא בפברואר 2014.

==פלטפורמות דיגיטליות==
===אתר אינטרנט===
אתר האינטרנט של "גלובס" הוקם בשנת [[1997]] והוא כולל חדשות ותכנים מעולם העסקים, וכן [[פורטל]] פיננסי, אפשרות לניהול תיק אישי וירטואלי, כלים פיננסיים למשקיעים בשוק ההון, ועוד. עורך אתר "גלובס" הוא [[דורון אביגד]].

פלטפורמה נוספת באתר האינטרנט היא גלובס T.V- ערוץ וידאו אינטראקטיבי כלכלי, המכיל תכני וידאו בנושאי היי-טק, כלכלה ועסקים ועוד. 

===אפליקציות סלולר ומחשבי לוח===
"גלובס" השיק אפליקציות ייעודיות למכשירים סלולריים ולמחשבי לוח. האפליקציות זמינות למכשירי [[iPhone]] ו-iPad ,NOKIA, BlackBerry, מכשירים מבוססי [[אנדרואיד (מערכת הפעלה)|אנדרואיד]] ו-[[Windows 8]].

בניגוד לשאר האפליקציות השימוש באפליקציית האייפד כרוך בתשלום.

=== עיתון דיגיטלי ===
ניתן לקרוא מידי ערב את העיתון במלואו במסגרת העיתון הדיגיטלי המהווה העתק מדויק של העיתון המודפס. שימוש בעיתון הדיגיטלי כרוך בתשלום דמי מינוי.

==ועידות וכנסים==
"גלובס" מקיים מדי שנה כנסים וועידות מרכזיות בנושאים עסקיים שעל סדר היום. ישנן ארבע ועידות שנתיות קבועות:

ועידת ישראל לנדל"ן המתקיימת בדרך כלל בחודשי פברואר-מרצ , ועידת שוק ההון של ישראל (יוני) וועידת שיווק פרסום ודיגיטל (MAD) בחודש יולי.

בנוסף ועידת ישראל לעסקים מתקיימת מדי שנה בתחילת חודש דצמבר, החל משנת [[1995]]. ועידת ישראל לעסקים היא האירוע הכלכלי החשוב והיוקרתי ביותר בישראל, המפגיש בין קברניט המדינה מקבלי ההחלטות, אנשי העסקים, אנשי ממשל, בכירי המשק והכלכלה, דוברים ומשלחות מהארץ ומהעולם. 

==קישורים חיצוניים==
* [http://www.globes.co.il אתר הבית של גלובס]

==הערות שוליים== 
{{הערות שוליים}}


{{עיתונים יומיים בישראל}}
{{קבוצת פישמן}}

[[קטגוריה:עיתונות עברית]]
[[קטגוריה:עיתונות כלכלית]]
[[קטגוריה:אתרי כלכלה ישראליים]]
