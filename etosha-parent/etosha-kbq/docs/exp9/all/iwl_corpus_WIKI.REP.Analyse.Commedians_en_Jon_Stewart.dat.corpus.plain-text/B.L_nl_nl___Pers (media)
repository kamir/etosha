[[Bestand:CBC journalists in Montreal.jpg|thumb|Journalisten aan het werk in [[Montreal (Canada)]] in de jaren 40.]]
'''Pers''' is een overkoepelende benaming voor bijna alle vormen van [[journalistiek]]e [[Medium (communicatiewetenschappen)|media]] die gericht zijn op het publiek berichten over recente gebeurtenissen. Hieronder vallen onder andere:
*[[Krant]]en
*[[Tijdschrift]]en
*[[journaal (televisie) |Journaal]]s (op zowel [[radio]] als [[televisie]]) 
*[[Nieuwswebsite]]s. 

De naam is afgeleid van de [[drukpers]], die wordt gebruikt bij het drukken van kranten. De pers behoort tot de [[Massacommunicatie|massamedia]].

==Maatschappelijke functies==
De pers vervult verschillende maatschappelijke functies.<ref>De kracht van je stem, [http://www.dekrachtvanjestem.be/kvjss/jongeren/onzedemocratie/de_pers.html Persvrijheid]. Bekeken op 16 juli 2013</ref>

* '''Informerende functie'''. De pers verkoopt nieuws en actualiteit. Door het grote bereik van de pers proberen ook de [[politiek]] en het [[bedrijfsleven]] via hun mediakanalen informatie te verspreiden. De pers heeft dankzij dit grote bereik een bijzondere functie in de maatschappij als [[informatievoorziening]] van de burger. De pers onderzoekt hoe de overheid werkt en of deze de rechten van burgers naleeft en informatie informeert de burger hierover. In die rol kan de pers misstanden te berde brengen. 
* '''Controlerende functie'''. Door haar directe relatie met de [[historische bron|informatiebronnen]] vertolkt de pers de functie van een "waakhond" ([[Toezichthouder (overheid)|toezichthouder]]) die het reilen en zeilen van de overheid en het bedrijfsleven in de gaten houdt. In deze rol eist ze openbaarheid van gegevens op, of weet via [[informant]]en en [[klokkenluider (melder van misstanden)|klokkenluiders]] geheime informatie tot zich te krijgen. Dit staat op gespannen voet met staatsgeheimen. In Nederland heeft de wet op [[Openbaarheid van Bestuur]] journalisten meer toegang gegeven tot overheidsstukken. 
* '''Opiniërende functie'''. Door de informerende functie op grote schaal, kan de pers een stempel drukken op het nieuws. Door specifieke aandacht voor een thema heeft het invloed op de [[publieke opinie]]. Ook in [[mening|opinie]]s en [[column]]s kan beleid voorzien worden van kritiek en commentaar of een ingenomen standpunt geventileerd worden. 
* '''Spreekbuisfunctie'''. Door het direct contact met de burger kan de pers een spreekbuis vormen voor wat er leeft in de bevolking en welke misstanden er bestaan in de maatschappij. In sommige gevallen kan de pers zoveel aandacht geven aan een onderwerp dat het de [[publieke opinie]] beïnvloedt, of ze weet het onderwerp op de [[politiek]]e agenda te zetten.

{{Appendix}}

{{commonscat|News}}

[[Categorie:Media| ]]
