La '''IMDb''', Internet Movie Database (en [[català]]: '''base de dades de pel·lícules a Internet''') és una [[base de dades]] [[en línia]] amb informació sobre actors, pel·lícules, programes de televisió i videojocs. Propietat d'[[Amazon.com|Amazon]] des de [[1998]] la IMDb va celebrar el seu quinzè aniversari el [[17 d'octubre]] del [[2005]]. Inclou ressenyes, votacions populars i comentaris dels usuaris, per tal d'orientar els gustos cinèfils dels visitants o recopilar dades sobre el [[Arts audiovisuals|món audiovisual]].

== Història ==
El projecte va començar a [[Ginebra]], a [[Suïssa]], quan un grup d'investigadors del [[CERN]] van començar a crear un recull d'informació amb un banc de dades cinematogràfiques. El seu nom inicial va ser ''rec.art.movies''. Gràcies al sistema de llistes creat per Cool Needham, un informàtic anglès i tot un grup de col·laboradors, va néixer el llistat de films més gran i més complet de la xarxa.<ref name="Presència">{{ref-publicació| cognom=Crespo| nom = Martí | article = Un portal de pel·lícula | publicació = [[Presència]] | lloc = Girona | exemplar = núm. 2019 | data = del 5 a l'11 de novembre de 2010 | pàgines = p. 36-37 }}</ref>

Amb els anys es va anar millorant la visibiltat, la usabilitat i el disseny de la web, i es van anar afegint altres idiomes, com el [[castellà]], l'[[alemany]] o el [[francès]], entre d'altres.

Actualment la web rep aproximadament més de 100 milions de visites mensuals.

== Visualització instantànea ==
El 15 de setembre de 2008, es va afegir una característica que permet una visualització instantània de més de 6.000 pel·lícules i programes de televisió de CBS, Sony i una sèrie de cineastes independents, amb accés directe des dels seus perfils.A causa de restriccions de llicència, aquesta funció només està disponible per als espectadors als Estats Units.

== Crítiques ==
El 2011, en el cas de Hoang v Amazon.com, IMDb va ser demandat per una actriu en l'anonimat per més d'1 milió de dòlars a causa del fet que van revelar la seva edat (40, en el moment).L'actriu va afirmar que la revelació de la seva edat podria causar que perdi oportunitats d'actuació. El jutge Marsha J. Pechman, un jutge de districte dels EUA a Seattle, va desestimar la demanda, dient que l'actriu no tenia motius per procedir a una denúncia anònima. Va tornar a presentar-se i així va revelar que la demandant és una Hoang Huong de Texas, qui usa el nom artístic de Junie Hoang.En 2013, Pechman va desestimar totes les causes d'acció a excepció d'una demanda per incompliment de contracte en contra IMDb.

== Vegeu també ==
* [[Open Media Database]], base de dades de continguts multimèdia publicada sota llicència [[Creative Commons]].

== Referències ==
{{referències}}

== Enllaços externs ==
* [http://www.imdb.com/ Internet Movie Database]
{{Autoritat}}
{{Esborrany d'Internet}}

[[Categoria:Llocs web]]
[[Categoria:Bases de dades en línia]]
