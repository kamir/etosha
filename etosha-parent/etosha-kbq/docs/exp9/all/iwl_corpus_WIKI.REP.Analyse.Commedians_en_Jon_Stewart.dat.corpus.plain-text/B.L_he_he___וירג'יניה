{{עיר
|שם=וירג'יניה
|סוג יישוב=[[מדינות ארצות הברית|מדינה]]
|שם בשפת המקור=Virginia
|סמל=[[קובץ:Seal of Virginia.svg|מרכז|100px]]{{ש}}[[סמל וירג'יניה]]
|דגל=[[קובץ:Flag of Virginia.svg|מרכז|גבול|100px]]{{ש}}[[דגל וירג'יניה]]
|סוג פרמטר נוסף=כינוי
|פרמטר נוסף=Old Dominion, Mother of Presidents
|תמונה=
|כתובית=
|מדינה=ארצות הברית
|סוג יחידה שלטונית ראשונה=
|יחידה שלטונית ראשונה=
|סוג יחידה שלטונית שנייה=
|יחידה שלטונית שנייה=
|סוג יחידה שלטונית שלישית=
|יחידה שלטונית שלישית=
|חבל ארץ=
|מחוז=
|נפה=
|ראש העיר=
|מושל=[[טרי מק'אוליף]] ([[המפלגה הדמוקרטית|דמוקרטי]])
|סוג יחידה שלטונית מתחת=
|נפות במחוז=
|ערים במחוז=
|בירת המחוז=[[ריצ'מונד]]
|העיר הגדולה=[[וירג'יניה ביץ']]
|עיר אם=
|שפה רשמית=[[אנגלית]]
|שטח=110,862
|שטח מים=8,220
|אחוז מים=7.4%
|דירוג שטח=35
|דירוג אוכלוסייה=12
|דירוג צפיפות=16
|גובה=290
|הנקודה הגבוהה=1,747
|הנקודה הנמוכה=0
|תאריך ייסוד=[[25 ביוני]] [[1788]]
|סדר כניסה=10
|אוכלוסייה=8,001,024
|שנת אוכלוסייה=2010
|הערת אוכלוסייה=
|מטרופולין=
|שנת מטרופולין=
|הערת מטרופולין=
|צפיפות=78
|שנת צפיפות=2010
|קואורדינטות={{coord|37.5|-79|display=inline,title|type:state}}
|אזור זמן=-5
|אתר אינטרנט=[http://www.virginia.gov/ www.virginia.gov]
|מפה={{מפת איתור/ארצות הברית|מדינה=וירג'יניה}}
|מפה מפורטת={{מפת מיקום|מדינה=וירג'יניה|שם=וירג'יניה|אורך=-75|רוחב=40|מפורט=כן|כותרת=לא|סוג=ריק}}
|סטטיסטיקות=
}}
'''וירג'יניה''', או בשמה המלא, '''הקהילייה של וירג'יניה''' (ב[[אנגלית]]: '''The Commonwealth of Virginia''' {{אודיו|קובץ=En-us-Virginia.ogg}}), היא אחת מ-50 המדינות המרכיבות את [[ארצות הברית]]. המתיישבים הבריטיים הראשונים בצפון אמריקה נחתו בשטחה ובה הקימו את [[ג'יימסטאון]], ההתיישבות האנגלית הקבועה הראשונה ב[[העולם החדש|עולם החדש]] (בשנת 1607). התגלית שאדמתה ואקלימה נוחים במיוחד לגידול [[טבק]] הבטיחה את ביסוסה הכלכלי של ההתיישבות בשנותיה הראשונות לאחר ניסיונות כושלים קודמים של ממלכת אנגליה להקים התיישבויות ביבשת.

וירג'יניה, הנקראת על שמה של המלכה [[אליזבת הראשונה]], אשר כונתה "The Virgin Queen", הייתה אחת מ-13 המושבות אשר מרדו ב[[בריטניה]] ב-[[1776]]. כאחת מהמדינות הראשונות בארצות הברית, וירג'יניה סיפקה לארצות הברית רבים ממנהיגיה החשובים הראשונים כגון [[ג'ורג' וושינגטון]] ו[[תומאס ג'פרסון]], ובמדינה אתרים רבים הקשורים ב[[היסטוריה של ארצות הברית]]. בנוסף, באופן היסטורי, וירג'יניה השתייכה לדרום, קרי ה[[עבדות]] הייתה מותרת בה. שטחה של וירג'יניה קוצץ שלוש פעמים לאורך ההיסטוריה שלה: פעם אחת ב-[[1790]], עת חלק משטחה הועבר ל[[וושינגטון די. סי.|מחוז קולומביה]] (חלק מהשטח הוחזר לה ב-[[1847]]), פעם שנייה ב-[[1792]] שבה טריטוריית [[קנטקי]] נהייתה למדינה עצמאית, ופעם שלישית ב[[מלחמת האזרחים האמריקאית]], כאשר רוב המדינה הצטרף ל[[קונפדרציית המדינות של אמריקה|קונפדרציה]] וחלקה הקטן נפרד ממנה ונשאר נאמן לברית. חלק זה הפך במהרה למדינת [[וירג'יניה המערבית]]. בגלל קרבתה לצפון וחשיבותה (בירת הדרום למשל שכנה בה), נלחמו יותר קרבות בווירג'יניה בזמן מלחמת האזרחים מאשר בכל מדינה אחרת. אולם קרבתה לצפון גם הבטיחה שיקום מהיר יחסית של המדינה לאחר המלחמה.

כיום נחשבת וירג'יניה לאחת המדינות המבוססות והמשגשגות כלכלית בארצות הברית ולעשירה שבמדינות הדרום (לפי רמת ה[[תוצר מקומי גולמי|תוצר]] לנפש). מערכת החינוך במדינה נחשבת לאחת מהטובות בארצות הברית ואחוז ה[[אבטלה]] בה הוא הנמוך ביותר מכל חמישים המדינות למעט [[הוואי]]. לגידול הטבק ועיבודו ולשלל גידולים חקלאיים אחרים עדיין ישנו ערך כלכלי חשוב בכלכלת המדינה. עם זאת, בעשורים האחרונים המדינה מתמקדת בפיתוח תעשיות עתירות ידע וכיום [[מעגל משולב|שבבי מחשב]] הם, לפי שווי כולל, פריט היצוא מספר אחד של המדינה. למדינה ישנו גם קשר כלכלי חזק עם [[הממשל הפדרלי של ארצות הברית]]. צפונה של המדינה מורכב למעשה מ[[פרוור]]ים של העיר [[וושינגטון די. סי.|וושינגטון]] וממוקמים בו שלוחות של משרדי ממשלה רבים (כגון [[הפנטגון]] ומטה ה-[[CIA]]) ועסקים העובדים מול הממשל בנוסף לאזור תעשיית הייטק גדול. בדרום מזרח המדינה נמצא מספר רב של בסיסים גדולים של [[הכוחות המזוינים של ארצות הברית|צבא ארצות הברית]].

וירג'יניה שופעת יערות רבים וצמחייה טבעית ענפה. חלקה המזרחי של המדינה מישורי יחסית ומכיל בתוכו נהרות רחבים הנשפכים ברובם ל[[מפרץ צ'ספיק]] בנוסף לאגמים רבים. חלקה המערבי מורכב מגבעות והרים בעלי נוף מרשים.

כשליש מאוכלוסיית המדינה מתגורר בצפון וירג'יניה, בצמוד לוושינגטון די. סי. – אזור הבירה של ארצות הברית. שני בגודלו מבחינת אוכלוסייה (כ-1.7 מיליון תושבים) הוא אזור "[[האמפטון רודס]]" בדרום מזרח המדינה, בו ממוקמות ערים כגון [[נורפוק (וירג'יניה)|נורפוק]] ו[[וירג'יניה ביץ']]. שלישי בגודלו הוא אזור בירת המדינה, [[ריצ'מונד]] (כ-1.2 מיליון תושבים). שאר האוכלוסייה ממוקמת בערים מבודדות קטנות יותר ובאזורים כפריים הפרושים בשטח המדינה.

וירג'יניה ידועה בשל החוקים יוצאי הדופן שנחקקו בה בעבר: כך, ב[[שנות ה-50 של המאה ה-20]] אסרה המדינה על נישואים בין שחורים ללבנים. בני הזוג לאווינג, שנאלצו לעזוב את וירג'יניה, עתרו נגד חוקתיות החוק ובית המשפט העליון של ארצות הברית פסל אותו בשל היותו גזעני. תושבי המדינה יכולים לפי חוק לתבוע את סוחרי הסמים שלהם ולקבל פיצויים על הוצאות הגמילה והשיקום, כמו גם על עוגמת הנפש.

==היסטוריה==
{{להשלים}}

==ערים==
ערים בוירג'יניה עם אוכלוסייה מעל 100,000 תושבים:

*[[אלכסנדריה (וירג'יניה)|אלכסנדריה]]
*[[המפטון]]
*[[וירג'יניה ביץ']]
*[[נורפוק (וירג'יניה)|נורפוק]]
*[[ניופורט ניוז]]
*[[צ'ספיק (וירג'יניה)|צ'ספיק]]
*[[פורטסמות' (וירג'יניה)|פורטסמות']]
*[[ריצ'מונד]]

==ראו גם==
*[[הטבח בווירג'יניה טק]]

==קישורים חיצוניים==
* [http://www.virginia.gov האתר הרשמי]
* {{ynet|יוסף ג'קסון|וירג'יניה: שיעור בהיסטוריה אמריקנית בחיק הטבע|4083899|20 ביולי 2011|}}

{{מיזמים|ויקישיתוף}}
{{מדינות ארצות הברית}}

[[קטגוריה:וירג'יניה|*]]
[[קטגוריה:מדינות ארצות הברית]]
