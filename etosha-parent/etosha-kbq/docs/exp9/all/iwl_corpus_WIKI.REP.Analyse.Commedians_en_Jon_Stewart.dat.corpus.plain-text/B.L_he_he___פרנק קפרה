[[קובץ:Frank Capra.JPG|שמאל|ממוזער|250px|פרנק קפרה]]
'''פרנק קפרה''' ([[אנגלית]]: '''Frank Capra''';{{כ}} [[18 במאי]] [[1897]] - [[3 בספטמבר]] [[1991]]), [[במאי קולנוע|במאי]], [[מפיק (קולנוע וטלוויזיה)|מפיק]] ו[[תסריטאי]] [[איטלקי]]-[[אמריקני]], זוכה ארבעה פרסי [[אוסקר]], ואשר נודע בעיקר בזכות קלאסיקת [[חג המולד]], "[[אלו חיים נפלאים]]". 

==ביוגרפיה==
נולד בשם פרנצ'סקו רוסריו קפרה ב[[פרובינציה]] פלרמו שבאי [[סיציליה]], [[איטליה]]. בשנת [[1903]], כשהוא בן שש, עבר עם משפחתו ל[[ארצות הברית]]. הם השתקעו ב[[לוס אנג'לס]], ושם קפרה למד [[הנדסת כימיה]]. הוא התגייס ל[[צבא ארצות הברית]] כחודש וחצי לאחר סיום [[מלחמת העולם הראשונה]], אולם חלה ב[[השפעת הספרדית|שפעת הספרדית]] ונאלץ להשתחרר בתום שירות של פחות מחודשיים. 

הוא החל את דרכו בתעשיית הקולנוע האמריקנית כבמאי סרטי [[ראינוע]] החל משנת [[1922]]. ב-[[1930]] החל קפרה לעבוד עם מאק סנאט וחתם חוזה ב[[סרטי קולומביה|אולפני קולומביה]]. ב-[[1934]] ביים את הקומדיה המצליחה "[[זה קרה לילה אחד]]", שזיכתה אותו ב[[פרס האוסקר לבמאי הטוב ביותר]] (גם השחקן בתפקיד הראשי, [[קלארק גייבל]], זכה באוסקר על משחקו בסרט). מכאן החלה הקריירה של קפרה לפרוח. הוא ביים את "גברת ליום אחד", "ברודוויי ביל" ו"[[מיסטר דידס הולך העירה]]", כולן קומדיות שהציגו את הצד האנושי שבדמויות. בסרטו "אופק אבוד", לדוגמה, הציג קפרה את סיפורה של קבוצת מטיילים בהרי ה[[הימלאיה]], החיים ב[[אוטופיה]].

ב- [[1938]] ביים את "[[הן לא תקחהו עמך]]", סרט שזכה ב[[פרס האוסקר לסרט הטוב ביותר]] וזיכה את קפרה בשנית בפרס האוסקר לבמאי הטוב ביותר. שנה אחר כך ביים את [[מר סמית הולך לוושינגטון]], סרט שנחשב לאחד הסרטים הגדולים שהופקו אי פעם ב[[הוליווד]]. בסרט מגלם [[ג'יימס סטיוארט]] איש ישר-דרך, הנבחר לשמש סנאטור כחלק מקנוניה פוליטית. כשהוא מבין זאת הוא מתנער מן המזימה ומראה לכולם מה זו [[דמוקרטיה]]. הסרט היה מועמד ל-11 פרסי אוסקר ומיצב את קפרה כאחד מגדולי הבמאים האמריקנים בתקופתו.

בהמשך ביים קפרה קומדיות מצליחות כ"נא להכיר את ג'ון דו" ו"[[רעל ותחרה]]". ב-[[1946]] ביים את סרטו הגדול מכולם, "[[אלו חיים נפלאים]]". למרות שבזמנו היה הסרט כישלון קופתי, הוא קיבל חמש מועמדויות לאוסקר, כולל לסרט ולבמאי, וזיכה את קפרה בפרס "[[גלובוס הזהב]]" על הבימוי. הסרט זכה לעדנה מחודשת עם בואה של ה[[טלוויזיה]], אז שודר כל שנה בערב [[חג המולד]] ועם השנים היה לסרט הכריסטמס האולטימטיבי. קפרה יצר את הסרט על פי כל המרכיבים שאפיינו את סרטיו בעבר. זוהי דרמה סנטימנטלית אודות אב שנקלע למשבר פיננסי בחייו ושוקל [[התאבדות]]. מלאך היורד מן השמיים מראה לו אלו חיים נפלאים יש לו, למעשה. לאחר מכן ביים דרמה קומית על פי ספרו זוכה [[פרס פוליצר]] של ראסל קרוז "State of the Union", בה כיכבו [[ספנסר טרייסי]] ו[[קתרין הפבורן]], והמשיך בבימוי קומדיות הוליוודיות קלילות. סרטו האחרון היה גרסה שנייה לסרטו מ- [[1933]], "גברת ליום אחד" בכיכובם של [[גלן פורד]] ו[[בטי דיוויס]], עליו קיבל קפרה מועמדות לאיגוד הבמאים האמריקני.

קפרה נפטר בשיבה טובה, בשנת [[1991]], בגיל 94. בנו, פרנק קפרה ג'וניור ונכדו פרנק קפרה השלישי ממשיכים את דרכו בתעשיית הקולנוע האמריקנית. האחד כמפיק והשני כעוזר במאי ובמאי משנה וכמו כן גם כמפיק.

==הישגים ראויים לציון==
* כיהן כנשיא איגוד הבמאים האמריקני בין השנים 1939-1941, ולאחר מכן בין השנים 1960-1961. 
* כיהן כנשיא [[האקדמיה האמריקאית לקולנוע]] בין השנים 1935-1939.
* ביים עשרה שחקנים שונים שקיבלו מועמדות ל[[פרס האוסקר]]. שניים מתוכם, [[קלארק גייבל]] ו[[קלודט קולברט]] זכו בפרס. 
* הנחה את טקס פרסי האוסקר בשנים 1936 ו- 1939.
* שימש כראש חבר השופטים של פסטיבל ברלין בשנת 1958. 
* [[מכון הסרטים האמריקאי]] בחר בארבעה מסרטיו לרשימת 100 הסרטים מעוררי ההשפעה ביותר של כל הזמנים, כשבמקום הראשון ניצב "אלו חיים נפלאים". 
* השבועון "Entertainment Weekly" דירג אותו במקום התשיעי ברשימת 100 הבמאים הגדולים של כל הזמנים. 
* זוכה פרס על מפעל חיים מטעם "המכון האמריקני לקולנוע" (AFI) בשנת [[1982]]. 
* בין השנים 1942-1948 ביים או היה שותף לבימוי שמונה סרטי מלחמה דוקומנטרים. סדרת סרטי התעודה שביים בין השנים 1943-1945 שאוגדות תחת השם "למה אנו נלחמים", נחשבת במידה מרובה כיצירת מופת של [[ תעמולה]]. סרטו "Prelude to War", שמתוך סדרה זו, זיכה אותו בפרס האוסקר בקטגוריית הסרט הדוקומנטרי הטוב ביותר. כמו כן עוטר ב[[מדליית השירות המצוין (צבא ארצות הברית)|מדליית השירות המצוין]].

==קישורים חיצוניים==
{{ויקישיתוף בשורה}}
*{{imdb name|id=0001008|name=פרנק קפרה}}
{{פרס אוסקר לבמאי הטוב ביותר}}
{{פרס גלובוס הזהב לבמאי הטוב ביותר - סרט קולנוע}}
{{מנחי טקסי האוסקר}}
{{מיון רגיל:קפרה, פרנק}}

[[קטגוריה:במאי ראינוע]]
[[קטגוריה:במאי קולנוע אמריקאים]]
[[קטגוריה:זוכי פרס גלובוס הזהב - במאים]]
[[קטגוריה:זוכי אוסקר: הבמאי הטוב]]
[[קטגוריה:זוכי פרס אריה הזהב - מפעל חיים]]
[[קטגוריה:אישים שהונצחו בשדרת הכוכבים של הוליווד: קולנוע]]
[[קטגוריה:מעוטרי מדליית השירות המצוין (צבא ארצות הברית)]]
