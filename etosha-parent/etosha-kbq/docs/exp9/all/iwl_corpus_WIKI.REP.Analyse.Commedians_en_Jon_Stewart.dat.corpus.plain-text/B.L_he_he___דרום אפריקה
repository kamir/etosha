{{פירוש נוסף|נוכחי=מדינת דרום אפריקה|אחר=אזור הגאוגרפי בעל השם הדומה|ראו=[[אפריקה הדרומית]]}}
{{מדינה
|שם=דרום אפריקה
|מדינה=רפובליקת דרום אפריקה
|שם בשפת המקור=Republiek van Suid-Afrika{{ש}}IRiphabliki yaseNingizimu Afrika{{ש}}Republic of South Africa
|תמונת דגל=Flag of South Africa.svg
|תמונת סמל=Coat_of_arms_of_South_Africa.svg
|מוטו לאומי=אנשים שונים מתאחדים
|המנון=[[המנון דרום אפריקה|ההמנון הלאומי של דרום אפריקה]]
|קובץ המנון=South Africa National Anthem.ogg
|מפה מתבנית={{מפת איתור/אפריקה|מדינה=דרום אפריקה}}
|יבשת=[[אפריקה]]
|שפה רשמית=[[אפריקאנס]], [[אנגלית]], [[זולו (שפה)|זולו]], [[קוסה (שפה)|קוסה]], [[סוואזי]], [[נדבלה]], [[ססותו]], סותו, [[טסנוגה]], [[טסוואנה]]  ו[[ונדה (שפה)|ונדה]]
|עיר בירה=[[קייפטאון]] (תחיקתית) {{ש}} [[פרטוריה]] (אדימניסטרטיבית) {{ש}} [[בלומפונטיין]] (משפטית)
|העיר הגדולה ביותר=[[יוהנסבורג]]
|קואורדינטות של הבירה={{coord|33|55|S|18|25|E|type:city|display=inline}} (קייפטאון)
|משטר=[[דמוקרטיה פרלמנטרית]]
|מנהיגים=- [[נשיא דרום אפריקה|נשיא]]
|ראש המדינה=[[נשיא דרום אפריקה|נשיא]]
|שמות מנהיגים=[[ג'ייקוב זומה]]
|אירועי הקמה=- [[עצמאות]] {{ש}} - תאריך
|הקמה=
|תאריכי הקמה=מ[[הממלכה המאוחדת]] {{ש}} [[31 במאי]] [[1910]] (סיום האפרטהייד) [[27 באפריל]] [[1994]]
|פירוק=
|אירועי פירוק=
|תאריכי פירוק=
|אחוז מים=זניח
|מטבע=[[ראנד דרום אפריקאי]]
|סימון מטבע=ZAR
|אזור זמן=+2
|סיומת אינטרנט=za
|קידומת טלפון=27
}}
'''רפובליקת דרום אפריקה''' (ב[[אפריקאנס]]: '''Republiek van Suid-Afrika'''; ב[[זולו (שפה)|זולו]]: '''IRiphabliki yaseNingizimu Afrika'''; ב[[אנגלית]]: '''Republic of South Africa''') היא [[מדינה]] הנמצאת בקצה הדרומי של יבשת [[אפריקה]]. 

דרום אפריקה גובלת בצפון עם [[נמיביה]], עם [[בוטסואנה]] ועם [[זימבבואה]], בצפון מזרח עם [[מוזמביק]] ועם [[סווזילנד]] ומקיפה את [[לסוטו]].

תחילתה של דרום אפריקה כ[[קולוניה|מושבה קולוניאלית]] [[הולנד]]ית, שבהמשך הפכה למושבה [[בריטניה|בריטית]]. ב-[[31 במאי]] [[1910]] קיבלה דרום אפריקה [[עצמאות]] כ[[דומיניון]] תחת הכתר הבריטי בשם "איחוד דרום אפריקה". ב-[[31 במאי]] [[1961]] שינתה את שמה ל"רפובליקת דרום אפריקה" ופרשה מ[[חבר העמים הבריטי]], אליו שבה רק ב-[[1994]].

דרום אפריקה היא אחת הגדולות במדינות אפריקה והעשירה בהן. על אף התהפוכות השלטוניות שידעה המדינה מעצמאותה עד היום, זוהי אחת המדינות היחידות באפריקה שמעולם לא התרחשה בהן [[הפיכה צבאית]].

== היסטוריה ==
{{הפניה לערך מורחב|היסטוריה של דרום אפריקה}}
=== פרהיסטוריה ===
דרום אפריקה היא אחת הטריטוריות המיושבות הקדומות ביותר בעולם. ממצאים [[ארכאולוגיה|ארכאולוגיים]] מראים עדויות לשרידים [[פרה-היסטוריה|פרה-היסטוריים]] של [[הומינואידים]] מלפני שלושה מיליון שנה. אלו התפתחו ל[[אדם|בני אדם]] והיוו את ערש האנושות. בהמשך נמצאו גם עדויות לשבטים אפריקאים שונים שיישבו את המקום.

=== ההתיישבות האירופית עד לעצמאות ===
[[קובץ:TrekBoers crossing the Karoo.jpg|ימין|ממוזער|200px|חלוצי התיישבות [[בורים]]]]

אירופים החלו ליישב את דרום אפריקה ב{{ה|מאה ה-17}}, כאשר קבוצת מתיישבים הולנדים בראשות [[יאן ואן ריבק]] הקימה בשנת [[1652]] התיישבות ב[[כף התקוה הטובה]], ששימשה תחנת אספקה לאוניות בדרכן בין אירופה למזרח הרחוק. בהמשך הגיעו למושבה מתיישבים נוספים מ[[הולנד]], [[בלגיה]], [[גרמניה]] ו[[צרפת]]. מתיישבים אלה נקראו [[בורים]] (Boere – ב[[הולנדית]]: איכרים). למושבה הובאו [[עבדות|עבדים]] מעמי הסביבה, וכן מ[[מדגסקר]], מ[[אינדונזיה]] ומ[[הודו]]. נקודת ההתיישבות הראשונית התפתחה להיות העיר [[קייפטאון]] (בשמה ההולנדי - קאפסטאד), והיא הייתה לבירת [[מושבת הכף]] (ב[[הולנדית]]: Kaapkolonie) שהשתרעה על רבים משטחי החוף ופנים הארץ של דרום היבשת. בסוף [[המאה ה-18]] היו בדרום היבשת, בעיקר באזור קייפטאון 15,000 מתיישבים [[האדם הלבן|לבנים]]. המפגש האלים הראשון בין המהגרים ה[[האדם הלבן|לבנים]] וה[[יליד]]ים ה[[שחורים]], ההוטנטוטים ושבטי הבאנטו, התרחש כבר בסוף המאה ה-18 כאשר החלו הלבנים לחדור מאזור קייפטאון שבדרום-מערב היבשת למרכזה של דרום היבשת.

בשנת [[1795]] כבשה [[בריטניה]] את המושבה ב[[כף התקווה הטובה]], כדי למנוע את נפילתה לידי [[צרפת]]. היא הוחזרה ל[[חברת הודו המזרחית ההולנדית]] ב-[[1803]], אך לאחר שהחברה פשטה רגל, סופחה מושבת הכף לבריטניה ב-[[1806]]. ב-[[1820]] החלה הגירה של בריטים לאזור קייפטאון ולמתיחות בין השחורים ללבנים נוספה מתיחות חדשה בין הבורים לבריטים. ב-[[1833]] אסרו הבריטים את העבדות, ובעקבות כך פרץ סכסוך בינם לבין המתיישבים הבורים. הבורים נדדו צפונה לעומק הארץ וייסדו שתי מדינות עצמאיות – [[טרנסוואל]] ו[[מדינת אורנג' החופשית]].

סוף [[המאה ה-19]] התאפיין במאמצי התפשטות מצד הבריטים, הן ב[[מלחמת הזולו]] ([[1879]]) בה השתלטו על שטחי ה[[זולו]] והקימו קולוניה נוספת – [[נאטאל (דרום אפריקה)|נאטאל]], והן במלחמות הבורים. גילוי מרבצי [[יהלום|יהלומים]] במדינת אורנג' ו[[זהב]] בטרנסוואל הוביל את הבריטים לנסות להשתלט עליהן ב[[מלחמת הבורים]] הראשונה ([[1880]] - [[1881]]), אך ללא הצלחה. במלחמת הבורים השנייה ([[1899]] - [[1902]]) השיגו הבריטים את מטרתם, וכל ארבע הפרובינציות של דרום אפריקה הפכו להיות חלק מהאימפריה הבריטית. בשנת [[1910]] קיבלו הפרובינציות עצמאות מבריטניה, ויצרו מדינה שנקראה "איחוד דרום אפריקה" שהפכה לדומיניון בריטי וחלק מ[[חבר העמים הבריטי]].

=== עליית משטר האפרטהייד ===
{{הפניה לערך מורחב|אפרטהייד}}
בשנת [[1948]] עלתה לשלטון "[[המפלגה הלאומית (דרום אפריקה)|המפלגה הלאומית]]" הימנית והחלה לעגן תחיקתית את ה[[אפליה]] וההפרדה הגזעית כמדיניות שנקראה [[אפרטהייד]]. משטר האפרטהייד דגל באידאולוגיה שהאמינה בעליונות הלבן על השחור או הצבעוני, על אף נחיתותו המספרית בדרום היבשת השחורה. החל מ-1949 החלה המפלגה הלאומית ביישום חוקי ההפרדה. מדיניות זו הפכה בהדרגה את דרום אפריקה למנודה בקהילת העמים. ב-[[1961]] פרשה מחבר העמים הבריטי והפכה להיות "רפובליקת דרום אפריקה".

אירועי [[טבח שארפוויל]] בשנת [[1960]] בו ירתה משטרת דרום אפריקה למוות ב-69 מפגינים וכן מהומות [[סווטו]] ב-[[1976]] בהן נהרגו למעלה מ-600 שחורים בפעולות דיכוי אכזריות של המשטרה, היו שתי נקודות ציון משמעותיות במאבק השחורים לשוויון זכויות במדינה. אירועים אלה גם הפנו את תשומת לבה של הקהיליה הבינלאומית למצוקת השחורים בדרום אפריקה, ולהתעלמותו של משטר האפרטהייד מנורמות בינלאומיות בסיסיות של זכויות אדם, שהתפתחו בהדרגה. ב[[שנות ה-80]] הידרדר המצב במדינה לכדי הכרזת מצב חירום, בו העולם הגיב באמברגו בינלאומי על נשק, לפי החלטת האו"ם ב-1977. מהלך זה היווה את תחילתה של פעולת מחאה בינלאומית נרחבת כנגד האפרטהייד. בשנים 1986-1987 השלים העולם המערבי את הסנקציות הכלכליות- תרבותיות נגד דרום אפריקה ובכך הצטרף לעולם השלישי שהחרים את [[פרטוריה]] זה מכבר.

=== ביטול האפרטהייד (1990) ועד היום ===
ב-11 בפברואר [[1990]] גינה הנשיא [[פרדריק וילם דה קלרק]] את האפרטהייד ושחרר את [[נלסון מנדלה]] וסגנו וולטר סיסולו, אחרי 27 שנים בכלא. החזרת ההנהגה של [[הקונגרס הלאומי האפריקני]] לזירה הציבורית סימנה את תחילתם של סדרת דיונים, כאשר בסופם נחתם הסכם שלום בו התחייבו להקים דמוקרטיה רב-מפלגתית שעקרונותיה הבסיסיים יהיו חופש המצפון, האמונה, הביטוי, ההתאגדות והתנועה וכן סיום האלימות. יתר על כן הוענקה זכות בחירה לשחורים – החלטה היסטורית שמשמעותה המעשית העברת השלטון לידי הרוב השחור. ב-[[1994]] נערכו הבחירות הרב-גזעיות הראשונות במדינה, ולראשונה עמד בראש המדינה נשיא שחור – [[נלסון מנדלה]]. בעקבות כך חזרה דרום אפריקה למשפחת העמים ולחיק חבר העמים הבריטי. דה קלרק ומנדלה זכו במשותף ב[[פרס נובל לשלום]] על פועלם המשותף לביטול האפרטהייד והעברה מסודרת ושקטה של השלטון מידי הלבנים לידי השחורים.

== ממשל ופוליטיקה ==
[[קובץ:CentralPretoria.jpg|שמאל|ממוזער|250px|מרכז העסקים של [[פרטוריה]], [[עיר בירה|בירתה]] האדמיניסטרטיבית של דרום אפריקה]]
{{הפניה לערך מורחב|פוליטיקה של דרום אפריקה}}

דרום אפריקה נמנית עם מדינות [[חבר העמים הבריטי]], אולם מאז [[1961]] היא [[רפובליקה]] - כלומר בראשה עומד [[נשיא]] ולא [[אליזבת השנייה|מלכת אנגליה]] (בשונה מ[[קנדה]], [[אוסטרליה]] ו[[ניו זילנד]] למשל).

המדינה פועלת תחת העיקרון הדמוקרטי של [[הפרדת רשויות]], כאשר באופן ייחודי למדינה זו לבשה הפרדה זו גם ביטוי גאוגרפי - למדינה נקבעו 3 ערי בירה: 
* [[פרטוריה]] – הבירה האדמיניסטרטיבית, מטה הרשות המבצעת – ה[[ממשלה]]
* [[קייפטאון]] – הבירה התחיקתית, מטה הרשות המחוקקת – ה[[הפרלמנט של דרום אפריקה|פרלמנט]]
* [[בלומפונטיין]] – הבירה המשפטית, מטה הרשות השופטת – [[בית משפט|בית המשפט]] העליון

מצב זה הוא תולדה של נסיבות היסטוריות - דרום אפריקה נוסדה ב-[[1910]] כאיחוד של שלוש ישויות מדיניות: [[מושבת הכף]] שבירתה קייפטאון, [[מדינת אורנג' החופשית]] שבירתה בלומפונטיין, ו[[טרנסוואל]] שבירתה פרטוריה. סידור חלוקת ערי הבירה נקבע כדי שלא להעניק בכורה לאף אחת מן המרכיבות של האיחוד. עם זאת, פופולרית מקובל להתייחס לפרטוריה כעיר הבירה, בהיותה מקום מושב הנשיא, הממשלה על זרועותיה השונות, וה[[שגרירות|שגרירויות]] הזרות. לאחרונה עלתה יוזמה להעביר את הפרלמנט לפרטוריה כדי לצמצם את הסרבול, אך יש לה התנגדויות מחשש לריכוז-יתר של סמכויות, ומצד תושבי קייפטאון הרואים בכך פגיעה ביוקרתה של העיר. 

שלוש הרשויות כפופות לפיקוחו של בית המשפט לחוקה, זרוע של הרשות השופטת, שמקום מושבו דווקא ב[[יוהנסבורג]]. ה[[חוקה]] הנוכחית היא ליברלית ביותר בהתייחסה ל[[זכויות האזרח]], ואומצה בשנת [[1996]] כאנטי-תזה לחוקה הקודמת מימי שלטון ה[[אפרטהייד]] שהייתה שמרנית ומגבילה באופן חריג למדינה שהתיימרה להיות דמוקרטיה. עובדה זו הופכת את דרום אפריקה של היום לאחת האומות הליברליות והמתירניות ביותר בעולם - לדעת שמרנים, מתירנית וליברלית מדי.

הממשל הוא אוניטרי, כאשר המדינה מורכבת מ-9 פרובינציות.

הפרלמנט מורכב משני בתים:
* הבית העליון -  שנקרא "המועצה הלאומית של הפרובינציות" (לשעבר הסנאט) – מונה 90 חברים, 10 מכל פרובינציה.
* הבית התחתון - שנקרא "האספה הלאומית" - מונה 400 חברים הנבחרים בבחירות מפלגתיות יחסיות.

נשיא דרום אפריקה הוא מנהיג מפלגת הרוב ב"אספה הלאומית". מאז [[1994]], השנה בה לראשונה הורשו בני כל הגזעים להשתתף בבחירות, מפלגת הרוב היא [[הקונגרס הלאומי האפריקאי]], ולה יש רוב מוחלט באספה הלאומית.

===זכויות אדם===
{{ערך מורחב|אלימות מינית בדרום אפריקה}}
מוערך שכחצי מיליון נשים נאנסות בדרום אפריקה מדי שנה, כך שכיום לאישה הממוצעת יש סיכוי גבוה יותר להיאנס מאשר לסיים תיכון. סקר משנת 2009 מצא שאחד מכל 4 גברים דרום אפריקאים הודו שאנסו אדם אחר וסקר אחר שכלל 4000 נשים מצא כי אחת מכל שלוש נשים נאנסו. לעתים מקרי האונס מבוצעים גם בידי ילדים קטנים. שיעור האונס של ילדים ותינוקות הוא מהגבוהים בעולם, כאשר מספר מקרים עוררו תהודה רבה באומה הדרום-אפריקאית.

== שלטון מקומי ==
{{הפניה לערך מורחב|פרובינציות דרום אפריקה}}

דרום אפריקה מחולקת ל-9 פרובינציות. בבחירות הכלליות של [[1994]], בוצע השינוי האחרון בחלוקת הפרובינציות וכיום החלוקה היא כדלקמן:

[[קובץ:SouthAfricaNumbered.png|שמאל|200px|פרובינציות דרום אפריקה]]

# [[הכף המערבי]]
# [[הכף הצפוני]]
# [[הכף המזרחי]]
# [[קוואזולו-נטאל]]
# [[המדינה החופשית]]
# [[הפרובינצייה הצפון מערבית]]
# [[חאוטנג]]
# [[מפומלנגה]]
# [[לימפופו (פרובינציה)|לימפופו]]

== כלכלה ==

{{הפניה לערך מורחב|כלכלת דרום אפריקה}}
[[קובץ:Old Arts Faculty Building, University of Pretoria.jpg|ממוזער||[[אוניברסיטת פרטוריה]]]]
[[קובץ:Cape Town Waterfront.jpg|ממוזער|שמאל|250px|העיר [[קייפטאון]] עם [[הר השולחן]] ברקע]]
כלכלת דרום אפריקה היא הגדולה והעשירה ביבשת – על פי הערכות, אחראית דרום אפריקה לכרבע מה[[תמ"ג]] של יבשת אפריקה. הכלכלה היא [[כלכלת שוק]] [[שוק חופשי|חופשית]] ומפותחת, עם הכוונה ממשלתית מזערית.

המדינה עשירה ב[[מחצבים]], ויושבת על גדולי המרבצים בעולם של [[זהב]], [[יהלום|יהלומים]], [[פחם]] ו[[פלטינה]]. באופן טבעי, מהווים ענפים אלה את ענפי היצוא העיקריים שלה (קונצרן [[דה בירס]] בשליטת משפחת אופנהיימר חולש על למעלה ממחצית מתנועת סחר היהלומים העולמית).

שנות הבידוד שנכפו על דרום אפריקה בעבר וסנקציות כלכליות מצד אומות העולם, אילצו הצמחת סקטור תעשייתי מפותח הנהנה משפע כוח עבודה זול, שבעבר נועד לספק עצמאית את צרכיה של המדינה. עם ביטול האפרטהייד ופתיחת כלכלתה לעולם שימשו אלה כר נרחב להזרמת עתק של השקעות זרות וצמיחה מהירה. התשתיות במדינה מודרניות ומפותחות. אלה, בצד נופים מרהיבים, שפע שמורות חיות בר, ועושר אתני-תרבותי אחראים לתעשיית תיירות גדולה.

עם זאת, שנות האפרטהייד הותירו מורשת של ריכוז ההון בידי מעטים יחסית, וחלק ניכר מהאוכלוסייה סובל מעוני ומחסור. 50% מהאוכלוסייה מוגדרת מתחת ל[[קו העוני]], ואחוז ה[[אבטלה]] הרשמי עומד על 28%. אלה, יחד עם התרת הרסן השלטוני והחוקה הליברלית, הצמיחו [[פשע]] המשתולל ברחובותיה ובמיוחד ב[[יוהנסבורג]], הכרך הגדול ביותר ומרכז הסחר והכלכלה. הגבולות הפתוחים עם שכנותיה הפכו את דרום אפריקה למרכז סחר [[סמים]] עולמי, והיא יצרנית ה[[מריחואנה]] הרביעית בגודלה בעולם. כיתר מדינות היבשת השחורה, סובלת דרום אפריקה מתפוצה נרחבת של מגפת ה[[איידס]], והתמודדות עם המגפה היא אחד האתגרים הגדולים ביותר של ממשלתה, משימה הגוזלת משאבים יקרים ופוגעת בצמיחה.
==צבא וביטחון==
{{ערך מורחב|כוחות ההגנה של דרום אפריקה}}
האחריות להגנתה של דרום אפריקה מוטלת על [[כוחות ההגנה של דרום אפריקה]], גוף תלת-זרועי צבאי הכפוף למשרד ההגנה בממשלת דרום אפריקה. נכון לשנת 2010 משרתים בכוחות ההגנה 67,373 אנשים בשירות קבע ו-15,107 אנשי מילואים. זרועות כוחות ההגנה הם:
* [[צבא דרום אפריקה]]
* [[הצי הדרום אפריקאי]]
* [[חיל האוויר הדרום אפריקאי]]
ה[[היסטוריה צבאית של דרום אפריקה|היסטוריה הצבאית של דרום אפריקה]] מתחילה מימי המלחמות נגד השחורים, עוד מימי ההתיישבות ההולנדית, ממשיכה ב[[מלחמת הבורים]], ב[[מלחמות העולם]], ב[[מלחמת קוריאה]], במלחמות הגבול ובשנים האחרונות במשימות שמירת שלום במקומות שונים ביבשת אפריקה. סדר הכוחות של כוחות  ההגנה של דרום אפריקה קטן מאוד מאז סיום משטר האפרטהייד ובמקביל סיום הסכסוכים עם המדינות השכנות. לאחר שבתקופת האפרטהייד היה כוח האדם ביחידות הקרביות פתוח כמעט אך ורק בפני האוכלוסייה הלבנה, כיום הגיוס הוא שוויוני ויש בכל זרועות כוחות ההגנה ייצוג לכל קבוצות האוכלוסייה.

== גאוגרפיה ==
{{מפת מיקום|מדינה=דרום אפריקה|שם=דרום אפריקה|אורך=27|רוחב=-32|מפורט=כן|כותרת=כן|סוג=ריק|רוחב תצוגה=250}}
[[קובץ:South Africa sat.jpg|ממוזער|250px|שמאל|תצלום לוויין של דרום אפריקה]]
{{הפניה לערך מורחב|גאוגרפיה של דרום אפריקה}}

דרום אפריקה משתרעת על פני כל הקצה הדרומי של אפריקה, עם [[קו חוף]] ארוך ממזרח, דרום ומערב. היא גובלת בשני אוקיינוסים – [[האוקיינוס ההודי]] ו[[האוקיינוס האטלנטי]]. אזורי האקלים מגוונים, ונעים בין [[מדבר]]י, [[אקלים סובטרופי|סובטרופי]], [[אקלים ים תיכוני|ים תיכוני]] והררי. גם הטופוגרפיה מגוונת.

החלק הפנימי של דרום אפריקה הכולל את רוב שטחה של המדינה הוא ה"קארו" – רמה הררית גדולת ממדים ומאוכלסת בדלילות, שחלקה הצפון מערבי יבש ומדברי (אזור [[מדבר קלהארי]]), רמה זו מחולקת לשלושה אזורי משנה. בחלקה הצפוני של המדינה אזור גבוה (High Veld) המשתרע ממזרח ליוהנסבורג ועד גבול [[מוזמביק]]. זוהי רמה בגבהים משתנים. שבחלקה המזרחי הטמפרטורות גבוהות במיוחד ויוצרות את פני השטח האפריקאים הטיפוסיים, עם הצמחייה וחיות הבר האופייניים. במזרח ההייפלט רכס ה[[דראקנסברג]], שבחורף יוצר תנאי [[סקי]] מוגבלים. החלק המרכזי (Middle Veld) שהוא חלק ממדבר הקלהארי גובהו בין 600 ל-1200 מטר והוא משתרע ממערב לאזור הגבוה ועד לגבול עם נמיביה.   ה"בוש" (Bush veld) הוא החלק הצפוני ביותר, המעובד ביותר מבחינה חקלאית, המיושב ביותר ובעל כמות המשקעים הגבוהה מבין חלקי הרמה. 

החוף המזרחי,  עתיר משקעים, לח ומאופיין באקלים וצמחייה דמויי טרופיים. 

אזורי החוף הדרומיים מאופיינים ב[[אקלים ים תיכוני]] עם חורף גשום וקיץ יבש. אזור זה מתאים במיוחד לגידול וייצור תעשיית ייצור ה[[יין]] של דרום אפריקה. האזור מתאפיין ברוחות עזות לפרקים בכל עונות השנה, במיוחד באזור [[כף התקווה הטובה]] – מקום בו היסטורית נטרפו ספינות רבות (במקורו נקרא "כף הסערות").

[[טמפרטורה|טמפרטורות]] קיצוניות – עשויות לנוע בין 50 [[מעלות צלזיוס]] (מדבר קלהארי בקיץ) לבין  15 מעלות מתחת לאפס (האזורים ההרריים בחורף).

בדרום אפריקה זורמים שלושה נהרות: [[אורנג' (נהר)|אורנג']], [[ואל]] הנשפך אל האורנג' וה[[לימפופו]].

== דמוגרפיה ==
{{הפניה לערך מורחב|דמוגרפיה של דרום אפריקה}}

אוכלוסיית דרום אפריקה מגוונת בהרכבה הגזעי והאתני.

לפי מפקד 2011, ההרכב הגזעי כדלקמן:
* 79.2% [[שחורים]]
* 8.9% [[האדם הלבן|לבנים]]
* 8.9% [[צבעונים]]
* 2.5% [[אסייתים]]
* 0.5% אחרים

השחורים אינם מקשה הומוגנית, אלא בני שבטים אפריקאים שונים מאזורי המדינה השונים, בעלי תרבויות שונות ושפות שונות. בנוסף, הגיעו לדרום אפריקה על פני השנים מהגרים רבים מיתר חלקי היבשת השחורה, שנמשכו לעושרה היחסי של המדינה. מבין השחורים, אחת הקבוצות האתניות הגדולות והדומיננטיות היא בני ה[[זולו]].

את הלבנים נוהגים על פי רוב לחלק לשתי קבוצות משנה: דוברי [[אנגלית]] ודוברי [[אפריקאנס]] (הנקראים גם [[אפריקאנר]]ים או בורים). דוברי האפריקאנס הם בעיקר צאצאי מתיישבים הולנדים, גרמנים, בלגים וצרפתים מראשוני המתיישבים במאה ה-17 וה-18. דוברי האנגלית הם בעיקר צאצאי קולוניאלים בריטים מהמאה ה-19, שאליהם הצטרפו מהגרים מארצות [[אירופה]] השונות במהלך המאה ה-20 (ובכלל זה יהודים רבים).

הצבעונים הם בני תערובת גזעים שונים, ללא מאפיין אתני ברור. שורשיהם, לרוב, בצאצאי יחסי ניצול מיני בין האיכרים הבורים לבנות עבדיהם האפריקנים והאסייתים. הם ברובם דוברים את שפת האפריקאנס כשפת אם.

קבוצת האסייתים מונה בעיקר הודים, צאצאי עבדים שהובאו מ[[הודו]] במאה ה-19.

מבחינה דתית, 77% מתושבי דרום אפריקה הם נוצרים (ברובם [[נצרות פרוטסטנטית|פרוטסטנטים]]), והיתר מוסלמים, הינדים, יהודים ואחרים.

=== יהדות דרום אפריקה ===
{{הפניה לערך מורחב|יהדות דרום אפריקה}}
הקהילה היהודית בדרום אפריקה מונה כ-77,500 איש והיא הקהילה היהודית הגדולה ביבשת אפריקה. זוהי קהילה המורכבת בעיקר מיוצאי [[הרפובליקות הבלטיות]] ב[[מזרח אירופה]], והריכוז הגדול בעולם של [[יהדות ליטא|יהודים יוצאי ליטא]]. רוב היהודים יושבים בערים [[יוהנסבורג]], [[קייפטאון]] ו[[דרבן (דרום אפריקה)|דרבן]].

== לקריאה נוספת ==
* אלכסנדרה פולר, '''הילדים של נלסון מנדלה''', [[נשיונל ג'יאוגרפיק]], גיליון 145, יוני 2010
* אדריאן פן־דיס, '''הארץ המובטחת: מסע בדרום אפריקה  בשלהי האפרטהייד''', תרגם מהולנדית: רן הכהן, [[הוצאת הקיבוץ המאוחד]], 2014

== קישורים חיצוניים ==
{{מיזמים|ויקישיתוף=Category:South Africa|שם ויקישיתוף=דרום אפריקה|ויקימסע=דרום אפריקה}}
* [http://www.idi.org.il/ComparativeDemocratic/Pages/South%20Africa.aspx מידע פוליטי-חברתי על דרום אפריקה,] באתר המכון הישראלי לדמוקרטיה
* {{אנציקלופדיה ynet|דרום אפריקה|183492|MTgzNDkyXzY2NTQ5MTI2XzE0ODY4MzYwMAeqeq}}
* [http://www.lonelyplanet.com/south-africa דרום אפריקה ב-Lonelyplanet]
* [http://news.bbc.co.uk/1/hi/world/africa/country_profiles/1071886.stm דרום אפריקה ב-BBC]
* {{סיקור ממוקד|sikurim/2ndcoldwar/southafrica.html|דרום אפריקה - המעצמה האפריקנית הראשונה}}
* {{TheMarker1|אקונומיסט|במקום אפרטהייד- אי שוויון קיצוני|news/1.1850693|{{כ}}26 באוקטובר 2012}}
* [http://www.archives.gov.il/NR/exeres/454F93E6-F32F-4C2A-94C0-2EB80BEFEA2C,frameless.htm?NRMODE=Published יחסי ישראל-דרום אפריקה, 1967-1961], פרסום תעודות באתר ארכיון המדינה

{{חבר העמים הבריטי}}
{{מדינות אפריקה}}
{{האיחוד האפריקאי}}

==הערות שוליים==
{{הערות שוליים|יישור=ימין}}

[[קטגוריה:מדינות העולם]]
[[קטגוריה:מדינות אפריקה]]
[[קטגוריה:דרום אפריקה|*]]
