{{תקציר פורטל|פיזיקה}}
[[קובץ:Newtons cradle animation book.gif|240px|ממוזער|[[עריסתו של ניוטון]]]]
'''פיזיקה''' (מהמילה היוונית פיזיס φύσις, טבע) היא ענף ב[[מדעי הטבע]] החוקר את חוקי היסוד של הטבע כפי שהם באים לידי ביטוי בכל מערכת הניתנת ל[[תצפית (מדע)|תצפית]], ב[[כדור הארץ]] וב[[חלל]]. הנושאים בהם עוסקת הפיזיקה כוללים [[תנועה (פיזיקה)|תנועת]] עצמים, התנהגות ה[[חומר]], חקר ה[[אנרגיה]] והשפעת חוקי טבע מסוימים על [[מרחב-זמן|רצף המרחב והזמן]]. מדע הפיזיקה מתפתח על ידי תצפיות וממצאים, המגובשים לכדי [[תאוריה|תאוריות]] ו[[חוק פיזיקלי|חוקים]] המתוארים לרוב בשפה של [[משוואה|משוואות מתמטיות]]. ככל שיש יותר תצפיות ומתקבלים יותר ממצאים מביצוע של [[ניסוי]]ים, עשויות התאוריות הללו להתעדכן ולהשתכלל.

נהוג לחלק את הפיזיקה לשני תחומים עיקריים:
* [[פיזיקה קלאסית|הפיזיקה הקלאסית]], הכוללת תחומים כמו [[מכניקה]], [[תרמודינמיקה]], [[אלקטרומגנטיות|תורה אלקטרומגנטית]]. תחומים אלו נחשבים ל"סגורים" בפיזיקה, והמחקר בהם מצומצם מאוד, אם כי קיים עוד בימינו. תחומים אלו מהווים את היסוד להבנת תחומים מודרניים יותר.
* [[פיזיקה מודרנית|הפיזיקה המודרנית]] שהתחומים העיקריים בה הם [[מכניקת הקוונטים]], [[תורת היחסות]], [[פיזיקה גרעינית]], [[פיזיקה של חומר מעובה]], [[ביופיזיקה]] ו[[פיזיקה סטטיסטית]]. פיזיקאים כיום עוסקים בעיקר בפיזיקה מודרנית.

ההבחנה בין פיזיקה מודרנית לבין קלאסית אינה קשיחה וברורה. לדוגמה [[תורת הכאוס]] שפותחה בעיקר בחצי השני של המאה ה-20 מסתמכת על הנחות יסוד של פיזיקה קלאסית בלבד ועדיין מהווה תחום מחקר מודרני ופעיל. [[מכניקה סטטיסטית]] שעוזרת רבות בחקר מודרני של מערכות רבות חלקיקים בעלי התנהגות קוונטית החלה את דרכה במאה ה-19, הרבה לפני תורת היחסות ומכניקת הקוונטים. 

הפיזיקה קרובה מאוד ל[[מדעי הטבע|מדעי טבע]] אחרים, במיוחד [[כימיה]], מדע ה[[פרודה|פרודות]] וה[[תרכובת|תרכובות הכימיות]] שהן יוצרות ביחד. הכימיה נסמכת על תחומים רבים בפיזיקה, ובפרט [[מכניקת הקוונטים]], [[תרמודינמיקה]] ו[[אלקטרודינמיקה]]. [[פיזיקה אטומית]] ו[[פיזיקה מולקולרית]] נמצאות על התפר בין הפיזיקה לכימיה.

==תולדות הפיזיקה==
[[קובץ:Buoyancy corr.svg|270px|ממוזער|[[חוק ארכימדס]]]]
[[תמונה:Table of Mechanicks, Cyclopaedia, Volume 2.png|ממוזער|שמאל|270px|טבלת ה[[מכניקה]] ב[[אנציקלופדיית צ'יימברס]] משנת 1728]]
{{הפניה לערך מורחב|היסטוריה של הפיזיקה}}

===העת העתיקה===
מתחילת ה[[היסטוריה]] האנושית, ניסה ה[[אדם]] להבין את התנהגות החומר: מדוע עצמים נופלים ל[[קרקע]] באין תמיכה, מדוע לחומרים שונים יש תכונות שונות, וכן הלאה. גם אופי [[היקום]] היה מסתורי, כמו צורת [[כדור הארץ]] והתנהגות גופים שמימיים, כמו [[השמש]] ו[[הירח]]. מספר תאוריות הוצעו, רובן היו שגויות. תאוריות אלו נוסחו ברובן במונחים [[פילוסופיה|פילוסופיים]] או [[מטאפיזיקה|מטאפיזיים]], ומעולם לא אומתו בניסויים שיטתיים. יש יוצאים מן הכלל: לדוגמה, ההוגה [[תרבות הלניסטית|היווני]] [[ארכימדס]] מצא תיאורים כמותיים נכונים רבים במכניקה ו[[הידרוסטטיקה]]. 

לעומת זאת, דווקא בתחום ה[[אסטרונומיה]] גילו הקדמונים דיוק רב בביצוע תצפיות אחרי מסלולים של כוכבים ותיעוד תצפיות אלה. האסטרונומיה הייתה מפותחת ברוב התרבויות הגדולות, לרבות [[מצרים העתיקה]], [[בבל]] העתיקה, [[סין]], [[הודו]] ו[[יוון העתיקה]]. האסטרונום היווני [[תלמי (אסטרונום)|תלמי]] אף הציע מודל [[מתמטיקה|מתמטי]]-[[גאומטריה|גאומטרי]] שהסביר בצורה נאה את תנועת הכוכבים כפי שנצפית בשמיים. אף על פי שהיה שגוי, מודל זה היה כה מוצלח מבחינה אמפירית שהוא שלט בכיפה עד להופעתו של המודל ה[[ניקולאוס קופרניקוס|קופרניקני]]. חשיבותו של המודל היווני לתנועת כוכבי הלכת היא השימוש ב[[מתמטיקה]] לצורך הפיזיקה, לא רק ככלי תיאורי גרידא אלא כביטוי כמותי לחוקי הטבע, שמהם אף אפשר לחזות תופעות שניתנות לצפיה על ידי ביצוע חישובים מתאימים על פרטי המודל.

===הפיזיקה כמדע===
[[קובץ:GodfreyKneller-IsaacNewton-1689.jpg|ממוזער|ימין|170px|אייזק ניוטון]]
[[קובץ:Foucault pendulum animated.gif|270px|ממוזער|שמאל|[[המטוטלת של פוקו]]]]
בשלהי [[המאה ה-16|המאה ה־16]] [[גלילאו גליליי|גלילאו]] היה הראשון שהשתמש בניסוי כדי לאמת תאוריות פיזיקליות, שהוא העיקרון המנחה של [[השיטה המדעית]]. גלילאו ניסח ובדק בהצלחה מספר תוצאות ב[[דינמיקה (מכניקה)|דינמיקה]], ובמיוחד חוק ה[[תנע]]. ב־[[1687]] [[אייזק ניוטון|ניוטון]] פרסם את ספרו "[[היסודות המתמטיים של פילוסופית הטבע]]" (Principia Mathematica), המתאר שתי תאוריות פיזיקליות שלמות ומצליחות: [[חוקי התנועה של ניוטון]], מהם נובעת [[מכניקה קלאסית|המכניקה הקלאסית]]; ו[[כבידה|חוק הכבידה של ניוטון]], המתאר את [[כוחות היסוד|הכוח היסודי]] של הכבידה. שתי התאוריות התאימו היטב לניסויים. המכניקה הקלאסית הורחבה מאוד על ידי [[ז'וזף לואי לגראנז'|לגראנז']], [[ויליאם רואן המילטון|המילטון]] ואחרים, שיצרו ניסוחים, עקרונות ותוצאות חדשות. חוק הכבידה הביא לפיתוח שדה ה[[אסטרופיזיקה]], המתאר תופעות [[אסטרונומיה|אסטרונומיות]] בעזרת תאוריות פיזיקליות.

החל מן [[המאה ה-18|המאה ה־18]], פותחה ה[[תרמודינמיקה]] על ידי [[רוברט בויל|בויל]], [[תומאס יאנג|יאנג]] ואחרים. בשנת [[1733]], [[דניאל ברנולי|ברנולי]] השתמש בטיעונים [[סטטיסטיקה|סטטיסטיים]] עם [[מכניקה קלאסית]] כדי להשיג תוצאות תרמודינמיות, והניח את היסוד ל[[מכניקה סטטיסטית]]. בשנת [[1798]], [[בנג'מין תומפסון|תומפסון]] הדגים המרת עבודה מכנית לחום, וב־[[1847]] [[ג'יימס פרסקוט ג'אול|ג'אול]] ניסח את [[חוק שימור האנרגיה]], בצורת [[חום (פיזיקה)|חום]] ובצורת [[אנרגיה מכנית]].

התנהגות ה[[חשמל]] וה[[מגנטיות]] נחקרה על ידי [[מייקל פאראדיי|פאראדיי]], [[גאורג אוהם|אוהם]] ואחרים. ב־[[1855]] [[ג'יימס קלרק מקסוול|מקסוול]] איחד את שתי התופעות לתורה יחידה של [[אלקטרומגנטיות]], המתוארת על ידי [[משוואות מקסוול]]. ניבוי של תורה זו היה שה[[אור]] הוא [[קרינה אלקטרומגנטית|גל אלקטרומגנטי]].

בשנת [[1895]] [[וילהלם קונרד רנטגן|רנטגן]] גילה את [[קרני X|קרני ה־X]], שהתגלו כקרינה אלקטרומגנטית בתדר גבוה. [[רדיואקטיביות]] התגלתה על ידי [[אנרי בקרל]], ונחקרה עוד על ידי [[פייר קירי|פייר]] ו[[מארי קירי]], ואחרים. זה הניח את הבסיס לשדה [[פיזיקה גרעינית|הפיזיקה הגרעינית]].

קיומו של ה[[אטום]] הוצע ב־[[1808]] על ידי [[ג'ון דלטון|דלטון]]. ב־[[1897]] גילה [[ג' ג' תומסון]] את ה[[אלקטרון]], החלקיק היסודי הנושא [[זרם חשמלי]] במעגלים. ב־[[1904]] הוא מציע את הדגם הראשון של ה[[אטום]]. 

===המאה ה-20 ואילך===
הפיזיקה עברה מהפך כללי ב[[המאה ה-20|מאה ה-20]]. [[תורת היחסות]] שינתה את תפיסת הזמן והמרחב, ואת הבנת [[כוח הכבידה]]. [[תורת הקוונטים]] שינתה את התפיסה של [[פילוסופיה מכניסטית]], ואת ההפרדה בין גלים לחלקיקים, ולאחר מכן [[המודל הסטנדרטי]] הכליל את התגובות הבסיסיות ביותר הידועות כיום בין חלקיקים. כתוצאה מההבנה הפיזיקלית של הטבע נוצרו חידושים טכנולוגיים רבים אשר שינו באופן מהותי את חיי היום-יום של בני האדם.

בשנת [[1905]] ניסח [[אלברט איינשטיין|איינשטיין]] את [[תורת היחסות הפרטית]], המאחדת את ה[[זמן]] וה[[מרחב (פיזיקה)|מרחב]] לישות אחת, [[מרחב-זמן]]. הוא הגיע אל תורה זו מתוך התבוננות במשוואות מקסוול, ותוצאות [[ניסוי מייקלסון-מורלי]]. היחסות דורשת [[טרנספורמציות לורנץ|טרנספורמציה]] שונה בין [[מסגרת ייחוס|מסגרות ייחוס]] מאשר המכניקה הקלאסית; דבר זה הצריך את פיתוח [[מכניקה יחסותית|המכניקה היחסותית]] כתחליף למכניקה הקלאסית. בתחום המהירויות הנמוכות, שתי התאוריות תואמות. ב־[[1915]] הרחיב איינשטיין את תורת היחסות הפרטית כדי להסביר את הכבידה עם [[תורת היחסות הכללית]], המחליפה את חוק הכבידה של ניוטון. בתחום של [[מסה|מאסות]] ואנרגיות נמוכות, שתי התאוריות תואמות.

בשנת [[1911]], [[ארנסט רתרפורד|רתרפורד]] הסיק מ[[ניסוי רתרפורד|ניסויי פיזור]] את קיומו של גרעין אטומי, עם רכיבים בעלי מטען חשמלי חיובי, שכונו [[פרוטון|פרוטונים]]. [[נייטרון|נייטרונים]], הרכיבים הנייטרליים בגרעין, התגלו ב־[[1932]] על ידי [[ג'יימס צ'אדוויק|צ'אדוויק]].

החל בשנת [[1900]], [[מקס פלאנק|פלאנק]], [[אלברט איינשטיין|איינשטיין]], [[נילס בוהר|בוהר]] ואחרים פיתחו את [[תורות קוונטיות]] כדי להסביר תוצאות ניסויים לא רגילות על ידי הצגת רמות אנרגיה בדידות. ב־[[1925]] [[ורנר הייזנברג|הייזנברג]], וב־[[1926]] [[ארווין שרדינגר|שרדינגר]] ו[[פול דיראק|דיראק]], ניסחו את [[מכניקת הקוונטים]], שהסבירה את התאוריות הקוונטיות שקדמו לה. במכניקה קוונטית, תוצאות מדידות פיזיקליות הן [[הסתברות]]יות לחלוטין. התורה מסבירה את חישוב ההסתברויות האלו. היא מסבירה בהצלחה את התנהגות החומר בקנה מידה קטן מאוד.

מכניקה קוונטית מספקת גם את הכלים התאורטיים עבור [[פיזיקת מצב מוצק]], החוקרת את ההתנהגות הפיזיקלית של חומר מעובה הכולל תופעות כגון [[גביש|מבנים גבישיים]], [[מוליך למחצה|מוליכות למחצה]] ו[[מוליכות על]]. בין חלוצי פיזיקת המצב המוצק היה [[פליקס בלוך]], שיצר תיאור של התנהגות האלקטרונים במבנים [[גביש]]יים על פי המכניקה הקוונטית ב־[[1928]].

במהלך [[מלחמת העולם השנייה]], נערכו [[מחקר]]ים על ידי הצדדים בתחום [[פיזיקה גרעינית|הפיזיקה הגרעינית]], על מנת ליצור [[נשק גרעיני|פצצה גרעינית]]. המאמץ הגרמני, שהונהג בידי [[הייזנברג]], לא הצליח, אך [[פרויקט מנהטן]] של בעלות הברית הגיע אל מטרתו. ב[[אמריקה]], צוות בראשות [[אנריקו פרמי|פרמי]] השיג את [[תגובת שרשרת גרעינית|תגובת השרשרת הגרעינית]] שנעשתה בידי אדם הראשונה מעולם בשנת [[1942]], וב־[[1945]] נוסה הנשק הגרעיני לראשונה ב[[אתר טריניטי]], סמוך ל[[אלאמוגורדו]], [[ניו מקסיקו]].

[[תורת השדות הקוונטית]] נוסחה על מנת להרחיב את המכניקה הקוונטית כך שתהיה עקבית עם היחסות הפרטית. היא השיגה את מטרתה בשלהי [[שנות ה־40 של המאה ה־20]], עם עבודתם של [[ריצ'רד פיינמן]], [[ג'וליאן שווינגר]], [[טומונגה]] ו[[פרימן דייסון|דייסון]]. הם ניסחו את [[תורת האלקטרודינמיקה הקוונטית]], המתארת את היחסים האלקטרודינמיים.

תורת השדות הקוונטית מספקת את המסגרת ל[[פיזיקת חלקיקים|פיזיקת החלקיקים]] המודרנית, החוקרת את [[כוחות אלמנטריים|הכוחות היסודיים]] ואת [[חלקיקים אלמנטריים|החלקיקים היסודיים]]. בשנת [[1954]] פיתחו [[ינג צ'ן נינג|ינג]] ו[[רוברט מילס|מילס]] אוסף של תאוריות שסיפקו את המסגרת עבור [[המודל הסטנדרטי]]. המודל הסטנדרטי, שהושלם ב[[שנות השבעים]], מתאר בהצלחה את כמעט כל החלקיקים היסודיים שנצפו עד כה.

==תגליות פיזיקליות מרכזיות==
[[קובץ:PhysicsEqs01.gif|ממוזער|300px|משוואות חשובות בפיזיקה: 1. [[החוק השני של ניוטון]] והגדרת [[תנע זוויתי]] 2. [[משוואות מקסוול]] (2 שורות) 3. משוואת ה[[אנטרופיה]] של [[לודוויג בולצמן]] 4. [[משוואת מצב|משוואת המצב]] של [[גז אידאלי]] 5. [[אנרגיה]] [[תורת היחסות|יחסותית]] של [[חלקיק חופשי]] 6. [[תורת היחסות הכללית|משוואות שדה הכבידה של איינשטיין]] 7. אנרגיה של [[פוטון]] 8. קוונטיזציה של [[תנע זוויתי]] 9. [[משוואת שרדינגר]] 10. [[משוואת דיראק]]]]
{{להשלים}}
* חוק הציפה - [[ארכימדס]] 
* חוק המאזניים - ארכימדס
* '''[[ספקטרום]]''' - [[אייזק ניוטון]] - [[1666]]
* '''[[חוק הכבידה]]''' - [[אייזק ניוטון]] - [[1687]]
* '''[[שדה חשמלי]]'''
* '''[[משוואות מקסוול]] וגלים אלקטרומגנטיים''' - [[ג'יימס קלארק מקסוול]]
* '''[[רדיואקטיביות]]''' - [[מארי קירי]]
* '''[[ביקוע גרעיני]]'''
* '''[[הולוגרפיה]]''' - [[דניס גאבור]] - [[1947]]
* '''[[קרני רנטגן]]''' - [[וילהלם רנטגן]] - [[גרמניה]] - ב־[[8 בנובמבר]] - [[1895]] 
* '''[[אלקטרון]]''' - [[ג' ג' תומסון]] - [[הממלכה המאוחדת]] - [[1897]]
* '''[[שקילות מסה ואנרגיה]] ו[[תורת היחסות]]''' - [[אלברט איינשטיין]] - [[גרמניה]] - [[1905]], [[1915]].
* '''[[קוונטיזציה]] של [[אנרגיה]]''' - [[מאקס פלאנק]] - [[גרמניה]] - [[1900]].
* '''[[פרוטון]]''' - [[ארנסט רתרפורד]] - [[הממלכה המאוחדת]] - [[1918]]
* '''[[נייטרון]]''' - [[ג'יימס צ'דוויק]] - [[הממלכה המאוחדת]] - [[1932]]
* '''חיזוי [[אנטי-חומר]]''' - [[פול דיראק]] - [[הממלכה המאוחדת]] - [[1928]]
* '''[[פוזיטרון]] - אנטי-אלקטרון''' - [[קארל דייוויד אנדרסון]] - [[ארצות הברית]] - [[1932]]
* '''[[קווארק]]''' - [[מארי גל מן]] - [[ארצות הברית]], [[יובל נאמן]] - [[ישראל]] - [[1969]]
* '''[[מהירות האור]] קבועה בכל מצב''' ולכן ה[[זמן]] איננו קבוע - [[אלברט אברהם מייקלסון|מייקלסון]] ו[[אדוארד מורלי|מורלי]] - [[1887]]

==פיזיקה עיונית==
{{ערך מורחב|פיזיקה תאורטית}}
'''פיזיקה עיונית''' או '''פיזיקה תאורטית''' משתמשת במודלים מתמטיים ובהפשטת הפיזיקה בניסיון להבין את ה[[טבע]]. 

ה[[פיזיקה מתמטית|פיזיקה המתמטית]] היא כלי מרכזי בתחום זה, על אף שישנן טכניקות נוספות בהן נעזרים. המטרה היא להבין, להסביר ולחזות תופעות פיזיקליות.

התקדמות ה[[מדע]] תלויה בדרך כלל בפעולה ההדדית בין הפיזיקה התאורטית והניסויית. בחלק מהמקרים, דובקת הפיזיקה התאורטית בבסיס של המתמטיקה הקפדנית, בעוד היא נותנת משקל מועט לניסויים ותצפיות. למשל, בפיתוחו את [[תורת היחסות הפרטית]], התעסק איינשטיין עם [[טרנספורמציות לורנץ]] שהשאירו את [[משוואות מקסוול]] קבועות, אולם לא התעניין באופן גלוי ב[[ניסוי מייקלסון-מורלי]] שעסק בתנועת [[כדור הארץ]] דרך ה[[אתר (פיזיקה)|אתר]]. מנגד, איינשטיין נשען על תהליך ניסויי נטול משוואות תאורטיות, בהסבירו את [[האפקט הפוטואלקטרי]], דבר שזיכה אותו ב[[פרס נובל]].

== כיווני מחקר עתידיים ==
נכון לשנת [[2008]], המחקר מתקדם במספר גדול של תחומים בפיזיקה.

בפיזיקת המצב המוצק, הבעיה התאורטית הבלתי פתורה הגדולה ביותר היא ההסבר ל[[על מוליכות]] ב[[טמפרטורה]] גבוהה. מאמצים רבים, ניסויים ברובם, מושקעים ביצירת [[ספינטרוניקה]] מעשית ו[[מחשב קוונטי|מחשבים קוונטים]].

בפיזיקת החלקיקים, העדויות הניסיוניות הראשונות לפיזיקה מעבר למודל הסטנדרטי החלו להופיע. החשובה מביניהן היא העדות של[[נייטרינו]] יש [[מסה]] לא אפסית. נראה שתוצאות ניסויות אלו פתרו את [[בעיית הנייטרינו הסולארי]] הוותיקה בפיזיקה של השמש. הפיזיקה של נייטרינו מסיביים היא כרגע תחום בו מבוצעים מחקרים תאורטיים וניסויים רבים. בשנת 2008, [[מאיץ חלקיקים|מאיצי חלקיקים]] החלו בחקר אנרגיות בקנה מידה של [[eV|טרה-אלקטרון-וולט]] (טריליון אלקטרון-וולט), בו מקווים החוקרים למצוא עדויות ל[[בוזון היגס]] ול[[סימטריית על|בני זוג סופרסימטריים]].

נסיונות תאורטיים לאחד את מכניקת הקוונטים ואת תורת היחסות הכללית לתאוריה אחת של [[כבידה קוונטית]], תוכנית הנמשכת כבר מעל חצי מאה, טרם נשאו פרי. המועמדים המובילים כיום הם [[תורת M]] ו[[כבידה קוונטית לולאתית]].

תופעות [[אסטרונומיה|אסטרונומיות]] טרם הוסברו, כולל קיומן של [[פרדוקס GZK|קרניים קוסמיות באנרגיה אולטרה גבוהה]] ו[[בעיית סיבוב הגלקסיה|שיעורי סיבוב לא צפויים של גלקסיות]]. הוצעו תאוריות לפתרון בעיות אלו, כולל [[יחסות פרטית כפולה]], [[דינמיקה ניוטונית מתוקנת]], וקיומו של [[חומר אפל]]. בנוסף, התחזיות הקוסמולוגיות של העשורים האחרונים נסתרו על ידי עדויות חדשות לפיהן [[התפשטות היקום]] מאיצה.

==לקריאה נוספת==
{{הפנייה לספר ויקיפדיה|פיזיקה}}
* {{פא"ר|מספר=27|שם הספר=יסודות הפיזיקה א'|כותב=פרופ' יורם קירש|שנה=1999}} {{גוגל ספרים|kESTk8CZZXcC&|מלא}}
* {{פא"ר|מספר=79|שם הספר=יסודות הפיזיקה ב'|כותב=פרופ' יורם קירש ומיכל בן-יעקב|שנה=1998}} {{גוגל ספרים|QrU-VUiSJUcC|מלא}}
*{{צ-ספר|מחבר=אלברט איינשטיין וליאופולד אינפלד|שם=התפתחות הפיזיקה החדשה - ממושגים ראשונים ועד יחסיות וקואנטים|מו"ל=[[ספרית פועלים]]|שנת הוצאה=1976}}
*{{צ-ספר|מחבר=פול ג' היואיט|שם=פיזיקה לכל|מו"ל=מכון ברנקו וייס|שנת הוצאה=1997}}
*[http://www.wikibooks.org/wiki/Physics ספרי פיזיקה ומדריך לימודים באתר ויקיספרים.]
*{{צ-ספר|מחבר=[[ריצ'רד פיינמן|פיינמן]]|שם=QED התאוריה המוזרה של אור וחומר|מו"ל=[[הקיבוץ המאוחד]]|שנת הוצאה=1998}}
*{{צ-ספר|מחבר=[[ריצ'רד פיינמן|פיינמן]]|שם=The Character of Physical Law{{כ}}|מו"ל=Random House (Modern Library)&lrm;{{כ}}|שנת הוצאה=1994|ISBN=0679601279}}
* [[ריצ'רד פיינמן|פיינמן]], Leighton, Sands, ''The Feynman Lectures on Physics'', Addison-Wesley{{כ}} 1970, 3 כרכים, כריכה רכה, ISBN 0201021153; כריכה קשה, מהדורת זיכרון, 1989, ISBN 0201500647
* [[בריאן גרין]], ''The Elegant Universe: Superstrings, Hidden Dimensions, and the Quest for the Ultimate Theory'',{{כ}} 464 עמודים, כריכה רכה, Vintage Books,{{כ}} 2000, ISBN 0375708111; כריכה קשה, W.W. Norton & Company,{{כ}} 2003, ISBN 0393058581
*{{צ-ספר|מחבר=יורם קירש|שם=היקום על פי הפיזיקה המודרנית|מקום הוצאה=תל אביב|מו"ל=עם עובד|שנת הוצאה=2006|ISBN=9651318201}}

==קישורים חיצוניים==
{{מיזמים|ויקישיתוף=Category:Physics|שם ויקישיתוף=פיזיקה|ויקיציטוט=פיזיקה|ויקיספר=פיזיקה תיכונית|שם ויקיספר=פיזיקה תיכונית}}
* [http://www.physics4all.co.il/ אתר פיזיקה לכל] הכולל קישורים לימודיים בתחום הפיזיקה
* [http://www.hayadan.org.il/category/technology/sciences/physics_classics/ מדור פיזיקה באתר הידען] הכולל מאמרים וחדשות בתחום הפיזיקה 
* יואב בן-דב, [http://www.bendov.info/heb/books/physbook/index.html#chapters מבוא לפיזיקה: היסטוריה, תאוריות ומושגים]
* [http://timeline.aps.org/APS/Timeline התפתחות הפיזיקה במאה העשרים] - באתר ה-American Physical Society {{אנגלית}}
* Eric Weisstein, Weisstein and Wolfram Research, Inc., and et al, ''[http://scienceworld.wolfram.com/physics/ World of Physics]'' - אנציקלופדיה פיזיקלית מקוונת {{אנגלית}}
* Carl R. Nave, ''[http://hyperphysics.phy-astr.gsu.edu/hbase/hph.html HyperPhysics]'' - מפות מושגים בפיזיקה עם קישורים צולבים {{אנגלית}}
* [http://www.physlink.com/Index.cfm מרכז מידע על פיזיקה] {{אנגלית}}
* [http://www.fearofphysics.com/ הסברים על פיזיקה בשפה פשוטה] {{אנגלית}}
* [http://physicsworld.com/cws/home אתר חדשות בתחום הפיזיקה] {{אנגלית}}

[[קטגוריה:מדעי הטבע|פיזיקה]]
[[קטגוריה:פיזיקה|*]]
