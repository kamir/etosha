[[קובץ: Paul Hogan-1.jpg|שמאל|220px|ממוזער| פול הוגאן בתפקיד קרוקודיל דנדי]]
''' פול הוגאן''' (ב[[אנגלית]]:''' Paul Hogan''' נולד ב-[[8 באוקטובר]] [[1939]]) 
הוא [[שחקן]] ו[[קומיקאי]] [[אוסטרליה|אוסטרלי]]. הוגאן זכה ב[[פרס גלובוס הזהב]] בשנת 1986 על תפקידו בקומדיה האוסטרלית "[[קרוקודיל דנדי]]".

==ביוגרפיה==
הוגאן נולד בעיירה [[ליגת'ינג רידג']] שבמדינת [[ניו סאות' ויילס]], [[אוסטרליה]] וגדל בפרבר גרנוויל שבמערב [[סידני]]. 
בצעירותו עבד כ[[צבע (מקצוע)|צבע]] על [[גשר נמל סידני]]. החל את דרכו בתעשיית הבידור האוסטרלית בסדרה "רומן נוכחי" ובסדרה הקומית הקרויה על שמו, "המופע של פול הוגאן", אותה גם כתב. 

ב-1985 הופיע הוגאן במיני סדרת המלחמה "Anzacs" אודות פעילותו של [[צבא אוסטרליה]] ב[[מלחמת העולם ה-1]]. באותה שנה נבחר לאיש השנה באוסטרליה וקיבל תואר אבירות אוסטרלית.

להוגאן חמישה ילדים מאשתו הראשונה נולין אדוארדס ממנה התגרש פעמיים, וילד אחד מנישואיו השניים לשחקנית האמריקאית [[לינדה קוזלווסקי]] איתה שיחק ב"טרילוגיית קרוקודיל דנדי".

==קריירה קולנועית==
הוגאן התפרסם לעולם בשנת 1986 בקומדיית ההרפתקאות האוסטרלית המצליחה אותה כתב "[[קרוקודיל דנדי]]".
הופעתו בסרט בתפקיד היערן מייקל "קרוקודיל" דנדי זיכתה את הוגאן ב[[פרס גלובוס הזהב]] על הופעה קומית/מוזיקלית, בנוסף הועמד ל[[פרס אוסקר לתסריט המקורי הטוב ביותר]] ולשני [[פרס באפט"א| פרסי באפט"א]].
בשנת 1987 נבחר הוגאן להנחות את [[טקס האוסקר]] ביחד עם זוכת האוסקר [[גולדי הון]] והקומיקאי [[צ'בי צ'ייס]].
ב-1988 חזר לגלם את התפקיד המפורסם של מייקל "קרוקודיל" דנדי בסרט ההמשך המצליח "[[קרוקודיל דנדי 2]]", שאותו כתב ביחד עם בנו ברט הוגאן.

ב-1990 המשיך את שיתוף הפעולה שלו עם הבמאי האוסטרלי ג'ון קורנל, איתו עבד בשני סרטי קרוקודיל דנדי ושיחק בקומדיה האמריקאית הראשונה שלו "[[אוטוטו מלאך]]".
ב-1994 הפיק וכתב את המערבון "[[ג'ק וגמרנו]]", בו שיחק בתור פורע חוק אוסטרלי לצידם של זוכה האוסקר [[קובה גודינג ג'וניור]] והשחקנית [[בוורלי ד'אנג'לו]].
ב-1996 שיחק בסרט הילדים "[[פליפר (סרט 1996) | פליפר]]" לצידו של [[אלייז'ה ווד]] בתחילת דרכו.
ב-2001 הפיק, כתב והופיע בחלק האחרון בטרילוגיית ההרפתקאות "קורקודיל דנדי", "[[קרוקודיל דנדי בלוס אנג'לס]]".
לאחר יציאת הסרט פתח הוגאן הליך משפטי כנגד [[איגוד התסריטאים האמריקאי]] בטענה ששמו לא הוצג בקרדיטים כתסריטאי הסרט.
בשנים האחרונות שיחק בקומדיות האוסטרליות "שותפים זרים למיטה" ו"צ'ארלי ובוטס".

== פילמוגרפיה נבחרת ==
* [[קרוקודיל דנדי]] (1986)
* [[קרוקודיל דנדי 2]] (1988)
* [[אוטוטו מלאך]] (1990)
* [[ג'ק וגמרנו]] (1994)
* [[פליפר (סרט 1996) | פליפר]] (1996)
* [[קרוקודיל דנדי בלוס אנג'לס]] (2001)
* [[שותפים זרים למיטה]] (2004)
* [[צ'ארלי ובוטס]] (2009)

==קישורים חיצוניים==
{{ויקישיתוף בשורה}}
*{{imdb name|id= 0001357 |name= פול הוגאן}}
* {{ynet|איתי קרני|קרוקודייל דנדי עצבני|660269|10 באפריל 2001|}}
* {{ynet|אמיר בוגן|"קרוקודיל דנדי": אוסטרלי וטוב לו|4247702|27 ביוני 2012|}}
{{פרס גלובוס הזהב לשחקן הטוב ביותר - סרט קומדיה או מוזיקלי}}
{{מנחי טקסי האוסקר}}
{{מיון רגיל: הוגאן, פול}}
[[קטגוריה:שחקני קולנוע וטלוויזיה אוסטרלים]]
[[קטגוריה:זוכי פרס גלובוס הזהב - שחקנים]]
[[קטגוריה:מנחי האוסקר]]
[[קטגוריה:מסדר אוסטרליה: חברים]]
