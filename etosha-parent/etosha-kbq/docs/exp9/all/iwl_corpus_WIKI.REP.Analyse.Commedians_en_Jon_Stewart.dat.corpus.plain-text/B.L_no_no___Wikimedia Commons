{{wikimedia}}
[[Fil:Commons-logo.svg|right|thumb|150px|Logo for [[:commons:hovedside|Wikimedia Commons]]]]
[[File:Isfandiyar Jurji Bahadur.png|thumb|150px|[[:commons:hovedside|Wikimedia Commons]] inneholder blant annet en enorm samling bilder. Eksempelet her viser fotopioneren [[Sergej Prokudin-Gorskij]]s fargefotografi av Isfandiyar Jurji Bahadur i [[Khiva-khanatet]] 1911.]]

'''Wikimedia Commons''' er et [[wikimedia]]-prosjekt som ble satt i gang den [[7. september]] [[2004]]. Prosjektet har som formål å bygge en sentral [[database]] for å gjøre [[bilde]]r, [[videofilm]]er og [[musikk]] tilgjengelig for alle wikimedias prosjekter.

Prosjektets filer er direkte tilgjengelige for de andre [[wikimedia]]prosjektene, herunder, [[Wikipedia]], [[Wiktionary]] og [[Wikibooks]].

Dersom det i en artikkel legges inn lenke til en fil som ikke finnes på det lokale serverområdet, vil programvaren lete i Commons. Dette skjer uten at brukeren merker noen forsinkelse, ettersom det pågår samtidig med innlastingen av andre deler av siden. Dermed er ikke filene bare lettere å finne enn om man måtte lete i forskjellige prosjekter; det er også mulig å slippe opplasting av samme fil til flere prosjekter uten at brukerne merker noen forskjell i kvalitet. 

Wikimedia Commons fungerer på samme måte som andre [[wikimedia]]prosjekter, med frivillige brukere som vedlikeholder samlingen av mediafiler. Ettersom det er et fellessprosjekt for alle wikipediaer har språk vært en spesiell utfordring. 

For å minske faren for at det lastes opp filer til Wikimedia Commons som ikke er frigitt av rettighetshaver, krever Commons at brukerne er registrert og innlogget for at de skal kunne laste opp filer. Det er også strengere regler for opplasting av bilder enn på de forskjellige wikipediaer, ettersom det må være klart at filene er frigitt for bruk i hele verden under en lisens som er kompatibel med [[GNU FDL]].

Uregistrerte brukere har imidlertid full tilgang til samlingen, og kan redigere artiklene hvor filene er presentert.

==Eksterne lenker==
*[http://commons.wikimedia.org/wiki/Hovedside Wikimedia Commons]

{{Wikimedia-navigasjon}}
[[Kategori:Wikimedia-prosjekter]]
[[Kategori:Etableringer i 2004]]
[[Kategori:Nettsteder]]
