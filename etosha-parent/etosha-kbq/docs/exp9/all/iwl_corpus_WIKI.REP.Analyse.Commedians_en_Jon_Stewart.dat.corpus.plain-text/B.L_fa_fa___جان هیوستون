{{فیلم‌ساز
| نام                =  جان هیوستون 
| تصویر              =
John Huston - publicity.JPG|بندانگشتی]]
| اندازه تصویر       =  
|توضیح تصویر         = جان هیوستن در سال 1974 در فیلم محله چینی ها 
| نام اصلی           = '''جان مارسلوس هیوستون'''
| ملیت               = {{آمریکایی}}
| تاریخ تولد         = {{تولد|۱۹۰۶|۸|۵}}
| محل تولد           = [[نوادا، میزوری]]
| تاریخ مرگ          = {{مرگ و سن|۱۹۸۷|۸|۲۸|۱۹۰۶|۸|۵}}
| محل مرگ            = [[میدل تاون، رود آیلند|میدل تاون]]، [[رود آیلند]]
| علت فوت            = بیماری ریوی
| نام دیگر           = 
|زمینه فعالیت        = کارگردانی، بازیگری، فیلمنامه نویسی، تهیه کنندگی
| سال‌های فعالیت      = ۱۹۲۹-۱۹۸۷ 
| همسر                = دوروثی هاروی (۱۹۲۵-۱۹۳۳){{-}}لسلی بلاک (۱۹۳۷-۱۹۴۵){{-}}[[اولین کیز]] (۱۹۴۶-۱۹۵۰){{-}}انریکا سوماً (۱۹۵۰-۱۹۶۹){{-}}سلست شین (۱۹۷۲-۱۹۷۷){{-}}زوی سلیس (شریک زندگی)
| فرزندان            = [[آنجلیکا هیوستون]](بازیگر)، [[دنی هیوستون]](کارگردان)
| والدین             = [[والتر هیوستون]] (بازیگر، کارگردان)، رئا گور (خبرنگار ورزشی)
| نقش برجسته         =  
|گفتاورد= 
|imdb_id = 0001379
|soure_id =
|جایزه اسکار         = ۱۵ بار نامزدی، دریافت دو جایزه بهترین کارگردانی و بهترین فیلم‌نامه برای فیلم «[[گنج‌های سیرا مادره]]» (۱۹۴۹)
|جایزه کن            = نامزد دریافت نخل طلای جشنواره برای فیلم [[زیر آتشفشان]] (۱۹۸۴)
| جایزه‌های دیگر      = ۳ بار نامزدی جایزهٔ [[شیر طلایی]] [[جشنواره فیلم ونیز]] و برندهٔ [[شیر نقره]] همان جشنواره برای فیلم [[مولن روژ (فیلم)|مولن روژ]] (۱۹۵۲)
۸ بار نامزدی و دریافت جوایز بهترین کارگردانی برای فیلم‌های [[گنج‌های سیرامادره]](۱۹۴۹) و [[شرف خانوادهٔ پریتزی]](۱۹۸۵) و بهترین بازیگر نقش مکمل برای فیلم [[کاردینال]] (۱۹۶۳) از جشنوارهٔ [[گلدن گلوب]]
برنده جایزه [[دستاورد ویژه]] از [[جشنواره فیلم توکیو]] برای فیلم [[مردگان (فیلم)|مردگان]] (۱۹۸۷)
}}

'''جان هیوستون''' {{انگلیسی|John Huston}} (زاده [[۵ اوت]] [[۱۹۰۶ (میلادی)|۱۹۰۶]] - درگذشته [[۲۸ اوت]] [[۱۹۸۷ (میلادی)|۱۹۸۷]]) [[کارگردان]]، [[فیلم‌نامه‌نویس]] و [[هنرپیشه]] [[امریکایی]] بود. 

او فیلم‌نامه بیشتر ۳۷ فیلمی که کارگردانی کرده را خود نوشته که بسیاری از آنان امروزه جزو آثار کلاسیک تاریخ سینما شمرده می‌شوند: [[شاهین مالت]] (۱۹۴۱)، [[گنج‌های سیرامادره]] (۱۹۴۸)، [[کی لارگو]] (۱۹۴۸)، [[جنگل آسفالت (فیلم)|جنگل آسفالت]] (۱۹۵۰)، [[ملکهٔ افریقا]] (۱۹۵۱)، [[مولن روژ (فیلم)|مولن روژ]] (۱۹۵۲)، [[ناجورها]] (۱۹۶۰) و [[مردی که می‌خواست سلطان باشد]] (۱۹۷۵). هیوستون طی دوران فعالیت ۴۶ ساله‌اش، ۱۵ بار نامزد دریافت جایزهٔ اسکار شد که دو بار به دریافت آن نائل گردید. پدرش ([[والتر هیوستون]]) و دخترش ([[آنجلیکا هیوستون]])هردو برای بازیگری در فیلم‌هایی به کارگردانی او برندهٔ جایزهٔ اسکار شدند.

== اوان زندگی ==

'''جان مارسلوس هیوستون''' در ۵ اوت ۱۹۰۶ در نوادا چشم به جهان گشود. او تنها فرزند والتر هیوستون و رئا گور بود. پدرش، که از تبار اسکاتلندی و ایرلندی بود، یک بازیگر نمایش و سپس سینما بود. مادرش با اصالت ولز و انگلیسی در ابتدا به‌عنوان سردبیر ورزشی برای چند نشریه کار می‌کرد اما پس از تولد جان کارش را رها کرد. پدرش نیز حرفهٔ بازیگری خود را برای یافتن یک شغل پایدار به‌عنوان مهندس ساختمان رها ساخت، گرچه چند سال بعد به صحنهٔ نمایش بازگشت. او بعدها هم در سینما و هم در [[برادوی]] موفقیت بسیار کسب نمود.

والدین هیوستون در سال ۱۹۱۳، زمانیکه او ۶ سال بیش نداشت از هم جدا شدند و در نتیجه او بیشتر ایام کودکیش را در مدارس شبانه روزی گذراند. تابستانها، او گاه با پدرش به سفر به تورهای نمایشی می‌رفت. او از دیدن بازیگری پدرش در صحنه نمایش بسیار بهره می‌برد تا بدانجا که به بازیگریش منجر شد.<ref name=NYTobit>Flint, Peter. [http://www.nytimes.com/learning/general/onthisday/bday/0805.html?scp=1&sq=John%20Huston%20dies&st=cse “John Huston, Film Director, Writer and Actor, Dies at ۸۱”] ''New York Times'', Aug. ۲۹, ۱۹۸۷</ref>

== فیلمنامه نویسی و کارگردانی ==
در مدت اقامت خود در مکزیک، او نمایشنامه‌ای تحت عنوان «فرانکی و جانی» بر اساس تصنیفی با همین عنوان به رشته تحریر درآورد. پس از فروش خوب این اثر، او برآن شد تا به تمرکز در نویسندگی به‌عنوان شغلی بالنده بپردازد.

== جوایز ==
هیوستون موفق شد ۱۵ مرتبه نامزد دریافت [[جایزه اسکار|جایزهٔ اسکار]] در دوران شغلی خود شود و پیرترین شخصی است که نامزد اسکار بهترین کارگردان در ۷۹ سالگی برای فیلم [[شرف خانواده پریتزی]] (۱۹۸۵) شد. او همچنین صاحب امتیاز بی‌مانند خانواده‌ای که سه نسل آن برنده جایزه اسکار شده‌اند است، چرا که پدرش ([[والتر هیوستون]]) و دخترش ([[آنجلیکا هیوستون]]) هردو برای بازیگری به‌ترتیب در فیلم‌های [[گنج‌های سیرامادره]] و [[شرف خانواده پریتزی]]، که کارگردانی هردو را نیز خود به‌عهده داشته، برندهٔ جایزهٔ اسکار شدند.

علاوه بر آن، او ۱۳ بازیگر دیگر را با بازیگری در فیلمهایش به اسکار رساند:
[[سیدنی گرین استریت]]، [[کلر تروور]]، [[سام جافی]]، [[هامفری بوگارت]]، [[کاترین هپبورن]]، [[خوزه فرر]]، [[کولت ماشاند]]، [[دبورا کر]]، [[گریسون هال]]، [[سوزان تایرل]]، [[آلبرت فینی]]، [[جک نیکلسون]] و [[ویلیام هیکی]]

== زندگی شخصی ==
بنا بر ادعای خودش، هیوستون هیچ دین [[ارتدکس|ارتدکسی]] نداشت.<ref name=Huston>Huston, John. ''An Open Book'', New York. Alfred A. Knopf (1980)</ref> در میان ماجراهای زندگی‌اش پیش از تبدیل شدن به یک فیلمساز هالیوودی، هیوستون بوکسوری آماتور، خبرنگاری، نویسندگی داستان‌های کوتاه، نقاشی چهره در پاریس، عضویت سواره نظام در مکزیک و مستندسازی در جنگ جهانی دوم را پیشتر تجربه کرده بود. علاوه بر ورزش و ماجراجویی، او عاشق مشروب و ارتباط با زنان از هر قماش بود که این امر شاید ازدواج پنج‌بارهٔ او را توجیه می‌کند.

بنا به گفته‌های دخترش [[آنجلیکا|آنجلیکا هیوستن]] او هالیوود را دوست نداشت و به‌ویژه از بورلی‌هیلز متنفر بود. در مقابل، او عاشق مکان‌های بکر بود. او حیوانات را به‌اندازه مردم دوست می‌داشت.<ref name=Tracy>Tracy, Tony; Flynn, Roddy. ''John Huston: Essays on a Restless Director'', McFarland (2010)</ref>

او پنج بار ازدواج کرده بود:
# دوروتی هاروی - این ازدواج نافرجام ۷ سال دوام کرد و در سال ۱۹۳۳ به پایان رسید.
# لسلی بلک - این ازدواج نافرجام دیگر هم ۷ سال دوام کرد.
# اولین کیز - آندو پسری با نام پابلو از مکزیک را به فرزندی پذیرفتند.
# انریکا سوماً - حاصل ازدواج آنها دو فرزند بود: یک دختر، [[آنجلیکا هیوستون]] و یک پسر، والتر آنتونی «تونی» هوستون که اکنون یک وکیل و پدر بازیگر [[جک هیوستون]] می‌باشد. سوماً نیز دختری ([[آلگرا هیوستن]]) حاصل از رابطهٔ نامشروعش با [[جان جولیوس نورویچ]] داشت که هیوستون دختر را همچون یکی از فرزندان خود پذیرفت که چهار سال بعدش سوماً درگذشت.
# سلسته شین. در زندگینامه‌اش، ''کتابی باز''، هوستون از او با عنوان «تمساح» یاد می‌کند و عنوان می‌دارد اگر او فرصت زندگی دوباره می‌یافت، هرگز برای بار پنجم ازدواج نمی‌کرد.

چهار ازدواج او به طلاق انجامید. همسر چهارم او، سوماً در طول ازدواج خود فوت کرد. هیوستون علاوه بر فرزندانش از سوماً، صاحب یک فرزند پسر بازیگر، [[دنی هیوستن]] حاصل از رابطه‌اش با نویسنده‌ای با نام زو سالیس است.

در میان دوستانش می‌توان از [[اورسن ولز]] و [[ارنست همینگوی]] یاد کرد اما [[همفری بوگارت]] یکی از بهترین دوستانش بود که هیوستون در مراسم تشییع جنازه‌اش مدیحه خوانی کرد.

زیاده روی در مصرف سیگار، او را به درد [[آمفیزم]] در واپسین روزهای زندگی‌اش مبتلا ساخت. او در تاریخ ۲۸ اوت سال ۱۹۸۷ در [[میدلتاون]]، [[رود آیلند]] از عوارض ناشی از حمله قلبی درگذشت . هوستون در [[گورستان هالیوود فوراور]] در [[هالیوود، کالیفرنیا]] به خاک سپرده شده‌است.

== فیلمشناسی (کارگردانی) ==
{| class="wikitable"
|- style="background:#B0C4DE;"
! سال تولید!! عنوان فیلم!! نامزدی جایزهٔ اسکار!! دریافت جایزه اسکار
|-
|۱۹۴۱ || ''[[شاهین مالت]]'' || ۳ || 
|-
|rowspan="2" | ۱۹۴۲ || ''[[در این زندگی ما]]'' ||  || 
|-
|''[[از میان اقیانوس آرام]]'' ||  ||
|-
|۱۹۴۳ || ''[[گزارشی از آلوشیانز]]'' || ۱ || 
|-
|۱۹۴۵ || ''[[نبرد سان‌پیترو]]'' ||  || 
|-
|۱۹۴۶ || ''[[نورانی باد]]'' ||  || 
|-
|rowspan="2" | ۱۹۴۸ || ''[[گنج‌های سیرامادره]]'' || ۴ || ۳ 
|-
|''[[کی لارگو]]'' || ۱ || ۱
|-
|۱۹۴۹ || ''[[ما بیگانه بودیم]]''  ||  || 
|-
|۱۹۵۰ || ''[[جنگل آسفالت]]'' || ۴ || 
|-
|rowspan="2" | ۱۹۵۱ || ''[[مدال سرخ شجاعت]]'' ||  || 
|-
|''[[ملکه افریقا]]'' || ۴ || ۱
|-
|rowspan="2" | ۱۹۵۳ || ''[[مولن روژ (فیلم ۱۹۵۳)|مولن روژ]]'' || ۷ || ۲
|-
|''[[بر اهریمن چیره شو]]'' ||  || 
|-
|۱۹۵۶ || ''[[موبی دیک (فیلم)|موبی دیک]]'' ||  || 
|-
|۱۹۵۷ || ''[[خدا می‌داند، آقای آلیسون]]'' || ۲ || 
|-
|rowspan="2" | ۱۹۵۸ || ''[[بی‌تمدن و گیشا]]'' ||  || 
|-
|''[[ریشه‌های بهشت]]'' ||  || 
|-
|rowspan="2" | ۱۹۶۰ || ''[[نابخشوده (فیلم ۱۹۶۰)|نابخشوده]]'' ||  || 
|-
|''[[ناجورها]]'' ||  || 
|-
|۱۹۶۲ || ''[[فروید: عشق مخفی]]'' || ۲ || 
|-
|۱۹۶۳ || ''[[فهرست آدریان مسنجر]]'' ||  || 
|-
|۱۹۶۴ || ''[[شب ایگوانا]]'' || ۴ || ۱
|-
|۱۹۶۶ || ''انجیل: در ابتدا ([[کتاب آفرینش]])'' || ۱ || 
|-
|rowspan="2" | ۱۹۶۷ || ''[[بازتاب‌ها در چشمی طلایی]]'' ||  ||  
|-
|''[[کازینو رویال (فیلم ۱۹۶۷)|کازینو رویال]]'' || ۱ || 
|-
|rowspan="2" | ۱۹۶۹ || ''[[دیوی بزهکار]]'' ||  || 
|-
|''[[قدم زدن با عشق و مرگ]]'' ||  || 
|-
|۱۹۷۰ || ''[[سند کرملین]]'' ||  || 
|-
|rowspan="2" | ۱۹۷۲ || ''[[زندگی اشرافی]]'' || ۱ || 
|-
|''[[زندگی و احوال قاضی روی بین]]'' || ۱ || 
|-
|۱۹۷۳ || ''[[مرد بارانی‌پوش]]'' ||  || 
|-
|۱۹۷۵ || ''[[مردی که می‌خواست سلطان باشد]]'' || ۴ || 
|-
|۱۹۷۹ || ''[[نژاد خردمند]]'' ||  || 
|-
|۱۹۸۰ || ''[[هراس (فیلم)|هراس]]'' ||  || 
|-
|۱۹۸۱ || ''[[فرار بسوی پیروزی]]'' ||  || 
|-
|۱۹۸۲ || ''[[آنی (فیلم)|آنی]]'' || ۲ || 
|-
|۱۹۸۴ || ''[[زیر کوه آتشفشان]]'' || ۲ || 
|-
|۱۹۸۵ || ''[[شرف خانواده پریتزی]]'' || ۸ || ۱
|-
|۱۹۸۷ || ''[[مردگان (فیلم ۱۹۸۷)|مردگان]]'' || ۲ || 
|}

== منابع ==
{{پانویس}}
* {{یادکرد-ویکی
|پیوند=http://en.wikipedia.org/wiki/John_Huston
|عنوان=John Huston
|زبان=انگلیسی
|بازیابی= ۸ آوریل ۲۰۱۴}}

== پیوند به بیرون ==
* {{findagrave|1332}}
* {{imdb|0001379}}
* [http://www.theyshootpictures.com/hustonjohn.htm They Shoot Pictures, Don't They?]
* [http://texthand.blogspot.de/2012/10/blog-post_3471.html مردگان آقای هیوستن]
{{مستند کردن|VIAF=114480829}}
{{مجریان مراسم جوایز اسکار}}
{{Template group
|title = جوایز جان هیوستون
|list =
{{اسکار بهترین فیلم‌نامه اقتباسی}}
{{اسکار بهترین کارگردانی}}
{{گلدن گلوب بهترین کارگردانی}}
}}
{{رده‌فرد|۱۹۰۶|۱۹۸۷|هیوستون، جان}}
{{جایزه گلدن گلوب بهترین بازیگر نقش مکمل مرد}}
{{جایزه انجمن منتقدان فیلم لندن برای کارگردان سال}}

[[رده:آمریکایی‌های اسکاتلندی‌تبار]]
[[رده:آمریکایی‌های ایرلندی-اسکاتلندی‌تبار]]
[[رده:آمریکایی‌های بریتانیایی‌تبار]]
[[رده:آمریکایی‌های کانادایی‌تبار]]
[[رده:آمریکایی‌های ولزی‌تبار]]
[[رده:افسران ارتش ایالات متحده آمریکا]]
[[رده:اهالی شهرستان گالوی]]
[[رده:اهالی نوادا، میزوری]]
[[رده:بازیگران اهل ایالات متحده آمریکا]]
[[رده:بازیگران فیلم اهل ایالات متحده آمریکا]]
[[رده:بازیگران مرد آمریکایی سده ۲۰ (میلادی)]]
[[رده:بازیگران مرد اهل میزوری]]
[[رده:بازیگران مرد فیلم اهل ایالات متحده آمریکا]]
[[رده:برندگان جایزه اسکار بهترین کارگردانی]]
[[رده:برندگان جایزه دیوید دی دوناتلو]]
[[رده:برندگان جایزه گلدن گلوب بهترین کارگردانی]]
[[رده:بی‌خدایان اهل آمریکا]]
[[رده:پیاده‌روی مشاهیر هالیوود]]
[[رده:تهیه‌کنندگان فیلم اهل آمریکا]]
[[رده:درگذشتگان ۱۹۸۷ (میلادی)]]
[[رده:دریافت‌کننده مدال دلیری نیروهای نظامی ایالات متحده آمریکا]]
[[رده:زادگان ۱۹۰۶ (میلادی)]]
[[رده:فیلم‌نامه‌نویسان اهل آمریکا]]
[[رده:کارگردانان اهل ایالات متحده آمریکا]]
[[رده:کارگردانان فیلم انگلیسی‌زبان]]
[[رده:کارگردانان فیلم اهل میزوری]]
[[رده:کارگردانان فیلم وسترن]]
