{{שחקן
|שם=ניל פטריק האריס
|תמונה=[[תמונה:5.3.10NeilPatrickHarrisByDavidShankbone.jpg|250px]]
|כיתוב=ניל פטריק האריס, 2010
|שם במה=
|סוגה מועדפת=
|תאריך לידה=[[15 ביוני]] [[1973]]
|מקום לידה=[[אלבקרקי]], [[ניו מקסיקו]], [[ארצות הברית]]
|תאריך פטירה=
|מקום פטירה=
|שנות הפעילות=1988-הווה
|פרסים=
|דמות=
|בכורה=
|שפה מועדפת=
|עיסוקים אמנותיים בולטים אחרים=
|אתר אינטרנט=
|קישור=
}}
'''ניל פטריק האריס''' (ב[[אנגלית]]: '''Neil Patrick Harris'''; נולד ב-[[15 ביוני]] [[1973]]) הוא [[שחקן קולנוע]] ו[[טלוויזיה]] [[ארצות הברית|אמריקאי]]. התפרסם כנער בן 16 בתפקיד הראשי בסדרה [[דוגי האוזר]], וכיום ידוע בעיקר בשל גילום דמותו של [[בארני סטינסון]] ב[[קומדיית מצבים|קומדיית המצבים]] "[[איך פגשתי את אמא]]". ב-2010 זכה בשני [[פרס אמי|פרסי אמי]].
[[קובץ:DavidBurtkaNeilPatrickHarrisHWOFSept2011.jpg|שמאל|ממוזער|250px|האריס ובן זוגו, [[דייוויד בורטקה]]]]
==ביוגרפיה==
===נעוריו===
האריס נולד ב[[אלבקרקי]] שב[[ניו מקסיקו]], וגדל בעיירה [[רואידוסו]], ליד הגבול שבין ניו מקסיקו ו[[טקסס]]. הוריו של האריס, שילה ורון האריס, שניהם עורכי דין ובעלי מסעדה באלבקרקי. את תפקיד הבמה הראשון קיבל האריס כאשר התלווה לאחיו הבוגר בריאן ל[[מבחן בד|אודישן]] להצגת תלמידים. כך, בכיתה ד', שיחק האריס בתפקיד טוטו הכלב בהצגה "[[הקוסם מארץ עוץ]]". מאז השתתף בהצגות רבות.

את תפקידו הראשון בקולנוע קיבל האריס בשנת [[1988]], בסרט "הלב של קלרה" (Clara's heart) שבו שיחק לצידה של [[וופי גולדברג]]. עבור תפקיד זה היה האריס מועמד לפרס "גלובוס הזהב" עבור שחקן המשנה הטוב ביותר וכמו כן, היה מועמד לפרס Young Artist Award. באותה שנה השתתף האריס בסרט נוסף, "Purple People Eater", סרט [[פנטזיה]] והרפתקאות שזכה להצלחה והוקרן במשך שנים רבות בערוץ הטלוויזיה של [[חברת וולט דיסני|דיסני]]. בשנת [[1989]] נבחר האריס לתפקיד הראשי בדרמה הקומית "[[דוגי האוזר]]" ("Doogie Howser, M.D") שבה גילם את דוגי, נער גאון שהוסמך כרופא בגיל 14 ומשלב את עבודתו עם ההתמודדות עם בעיות התבגרות הרגילות. הסדרה שודרה במשך ארבע עונות והפכה לסימן ההיכר של האריס.

===התבגרותו ופיתוח הקריירה===
לאחר סיום הסדרה בשנת 1993 שיחק האריס בתפקידי אורח בסדרות טלוויזיה שונות. כמו כן קיבל תפקידי משנה בסרטים כגון "[[גברים בחלל]]" ו"[[הדבר הטוב הבא]]". במקביל לקריירה הקולנועית והטלוויזיונית, התחיל לשחק ב[[תיאטראות ברודוויי|ברודוויי]], שם כיכב במחזות זמר ודרמה, בהם "[[סוויני טוד (מחזה)|סוויני טוד]]", "[[קברט (מחזמר)|קברט]]", "הוכחה", [[רנט]] ואחרים.

ב-[[2004]] השתתף האריס בסרט מעורר המחלוקת "[[הרולד וקומר משתוללים באמריקה]]", בו שיחק את עצמו בתפקיד פארודי. הסרט זכה להצלחה בינונית בבתי קולנוע אך הפך ללהיט בספריות הווידאו בארצות הברית. בעקבות הצלחת הסרט צולם סרט המשך, "[[הרולד וקומר 2: בורחים ממפרץ גואנטנמו]]", שבו חזר השחקן לאותו תפקיד של "ניל פטריק האריס" פיקטיבי, ובשנת 2011 יצא גם הסרט השלישי "[[הרולד וקומר 3: חוגגים את חג המולד]]"- אשר גם בו השתתף.

בשנת [[2005]] השתלב השחקן ב[[קומדיית מצבים|קומדיית המצבים]] "[[איך פגשתי את אמא]]" של רשת [[CBS]], בתפקיד בארני סטינסון, רודף שמלות ונהנתן. בארני בגילומו של האריס הפך לדמות האהובה ביותר בסדרה, ובעקבות זאת גדל תפקידו משמעותית בעונות 2 ו-3. בנוסף לכך, היה האריס מועמד לפרס "אמי" בשנים 2007 - 2010 עבור גילום דמותו של בארני. בסיומו של פרק המאה של הסדרה, כיכב בקליפ שנקרא "Nothing suit me like a suit" שזכה לאהדה רבה בקרב קהל המעריצים האינטרנטי של הסדרה. הסדרה שודרה במשך 9 עונות עד שנת 2014. 

ב-[[2008]] השתתף השחקן בפרויקט אינטרנטי מבית היוצר של [[ג'וס וידון]]. וידון ביים סדרה מוזיקלית בשלושה חלקים בשם "[[בלוג השירה בציבור של ד"ר הוריבל]]" ("Dr. Horrible's sing-along blog"), שהופצה בלעדית באינטרנט (ולאחר מכן - ב-DVD). הסדרה זכתה להתעניינות רבה ומספר הורדות גדול מהצפוי והאריס, ששיחק בה בתפקיד הראשי, ביסס את מועמדו כשחקן מוביל שמסוגל למשוך קהל בתור הכוכב המוביל בפרויקט.

ב-[[2009]] הנחה האריס את טקס [[פרס טוני|פרסי הטוני]]. הוא חזר להנחות את הטוני גם בשנים [[2011]] - [[2013]], וזכה בשלושה [[פרס אמי|פרסי אמי]] על ההנחיות השונות. כמו כן, הוא הנחה את טקס האמי בשנת [[2009]] ובשנת [[2013]]. האריס אף שר את שיר הפתיחה של [[טקס האוסקר]] בשנת 2010, ובשנת [[2015]] הנחה את הטקס.

ב-[[2011]] השתתף האריס בסרט "[[הדרדסים (סרט)|הדרדסים]]", המשלב דמויות אנימציה עם שחקנים מציאותיים. האריס גילם בסרט את דמותו של פטריק. בשנת [[2013]] הוא חזר לשחק את פטריק בסרט [[הדרדסים 2]]. 

ב-[[2014]] שיחק האריס את הדוויג בהעלאה המחודשת של המחזמר [[הדוויג והשארית העצבנית]] ב[[תיאטראות ברודוויי|ברודוויי]]. על תפקיד זה הוא זכה ב[[פרס הטוני]] לשחקן הטוב ביותר במחזמר.

האריס [[יציאה מהארון|יצא מהארון]] בנובמבר 2006, בראיון למגזין "[[פיפל (מגזין)|פיפל]]". הוא נמצא במערכת יחסים עם השחקן [[דייוויד בורטקה]], ששיחק בתפקיד אורח בסדרה "[[איך פגשתי את אמא]]". בורטקה שיחק בתפקיד סקוטר, האקס של לילי מהתיכון. ב-12 באוקטובר 2010 בישר האריס שנולדו לו ולבן הזוג שלו, דייוויד בורטקה, תאומים באמצעות [[פונדקאות|אם פונדקאית]], הנקראים גדעון סקוט והרפר גרייס.

==סרטים בכיכובו==
*"[[אוכל אנשים סגולים]]" (1988)
*"[[הלב של קלרה]]" (1988)
*"[[זר במשפחה]]" (1991)
*"[[לא הבן שלנו]]" (1995)
*"[[גברים בחלל]]" (1997)
*[[הדבר הטוב הבא]]" (2000)
*"[[אח במסווה]]" (2002)
*"[[הרולד וקומר משתוללים באמריקה]]" (2004)
*"[[הרולד וקומר בורחים ממפרץ גואנטנמו]]" (2008)
* "הבת שלנו הכי" (2010)
*"[[ביסטלי]]" (2011)
*"[[הדרדסים (סרט)|הדרדסים]]" (2011)
*"[[הרולד וקומר חג מולד"]](3D (2011)
*"[[הדרדסים 2]]" (2013)
*"[[גשם של פלאפל 2]]" (2013)
*"[[מיליון דרכים להתפגר]]" (2014)
*"[[נעלמת]]" (2014)
*"[[הדינוזאור הטוב]]" (2015)

== קישורים חיצוניים ==
{{מיזמים|ויקישיתוף=Category:Neil Patrick Harris|שם ויקישיתוף=ניל פטריק האריס}}
* {{imdb name|id=0000439|name=ניל פטריק האריס}}
* עמית קוטלר, [http://www.ynet.co.il/articles/0,7340,L-3752167,00.html דוגי סטייל], [[ynet]] {{כ}}, 26.07.09
* רותה קופפר, [http://www.mouse.co.il/CM.articles_item,1018,209,40710,.aspx הקשר בין הומו מצליח לדוגמנית במלכוד], [[עכבר העיר]], 1.10.2009
* {{הארץ|מיכאל הנדלזלץ|ניל פטריק האריס כובש גם כטרנסג'נדרית|1.2308201|30 באפריל 2014}}
* {{עכבר העיר|אור בר שלום|איך הגיע ניל פטריק האריס להנחיית האוסקר?|636,209,77962|17 בפברואר 2015}}
{{מנחי טקסי האוסקר|}}
{{מיון רגיל:האריס, ניל פטריק}}
[[קטגוריה:שחקני קולנוע וטלוויזיה אמריקאים]] 
[[קטגוריה:להט"בים אמריקאים]]
[[קטגוריה:זוכי אמי - אישים]]
[[קטגוריה:אישים שהונצחו בשדרת הכוכבים של הוליווד: טלוויזיה]]
[[קטגוריה:שחקנים להט"בים]]
