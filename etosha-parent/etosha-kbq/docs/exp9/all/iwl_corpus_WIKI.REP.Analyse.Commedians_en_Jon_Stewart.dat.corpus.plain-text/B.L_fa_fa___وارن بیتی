{{جعبه بازیگر
| نام                    = وارن بیتی
| تصویر                  = Warren Beatty cropped.jpg
| توضیح تصویر            = 
| نام اصلی               = '''هنری وارن بیتی'''
| زمینه فعالیت           = 
| ملیت                   = آمریکایی
| تاریخ تولد             =  {{تولد و سن|۱۹۳۷|۳|۳۰}} 
| محل تولد               = [[ریچموند]], [[ویرجینیا]]
| والدین                 = ''کاتلین کورینه''{{سخ}}''ارا اوونز بیتی''،  
| تاریخ مرگ              =
| محل مرگ                =
| پیشه                   = بازیگر، تهیه کننده، فیلمنامه نویس و کارگردان
| سال‌های فعالیت          = ۱۹۶۱-تاکنون
| همسر                   = [[آنت بنینگ]] (۱۹۹۲-تاکنون)
| شریک زندگی             =
| فرزندان                =
| وب‌گاه                  = 
| imdb_id                = 886
| جوایز اسکار            =
| جوایز                  = 
}}
'''هنری وارن بیتی''' با نام هنری '''وارن بیتی''' یا '''وارن بایتی''' {{انگلیسی|Warren Beatty}} (زاده ۳۰ مارس ۱۹۳۷ در [[ریچموند]] [[ویرجینیا]])، [[بازیگر]]، [[تهیه کننده]]، فیلمنامه نویس و [[کارگردان]]، آمریکایی است.

== زندگینامه ==

وارن بیتی در روز ۳۰ مارس ۱۹۳۷ در ریچموند [[ویرجینیا]] بدنیا آمد. [[شرلی مک‌لین]]، که از کودکی در فیلمهای هالیوود ایفای نقش می کرد و بعدها او هم بازیگری نامدار شد، خواهر بزرگ او محسوب می‌شد و هر دو آنها بازیگری را از کودکی و در یک اجرای آماتوری تئاتر که کارگردانی آن به عهده مادرشان بود، آغاز کردند. مادر آنها ''کاتلین کورینه''، مدرس تئاتر بود و پدرشان ''ارا اوونز بیتی''، یک پروفسور روانپزشکی به شمار می‌آمد.

وارن بیتی پس از تحصیل در مدرسه فن بیان در زادگاهش و همچنین یک سال تحصیل در دانشگاه نورت وسترن، از تحصیل انصراف داد و مدتی کارگر ساختمانی بود. سپس به کلاس آموزش بازیگری استلا آدلر پیوست. وی ابتدا نقش‌های کوچکی در تلویزیون ایفا می‌کرد، اما کم کم با شرکت در نمایش‌های تلویزیونی به شهرت رسید. ایفای یکی از نقش‌های اصلی در نمایشنامه ''اجبار'' یا: Compulsion و همینطور شرکت در اجرای صحنه‌ای نمایشنامه شکست رزها، اثر ویلیام اینج، در این شهرت نقش داشتند. 

وی بعدها به برودوی رفت و کم کم جذب سینما شد و با ایفای نقش در فیلم [[شکوه علفزار]] (۱۹۶۱، [[الیا کازان]])، که نخستین نقش سینمایی او بود، در سینما نیز مطرح گردید. وی همچنین با ایفای نقش [[بانی و کلاید|کلاید بارو]] در فیلم مشهور [[بانی و کلاید (فیلم)|بانی و کلاید]] (۱۹۶۷، [[آرتور پن]])، که خودش تهیه کننده‌اش نیز بود، به اوج شهرت رسید. 

در سال [[۱۹۷۸]] میلادی وارن بیتی در کاری مشترک با باک هنری، فیلم بهشت می‌تواند منتظر بماند را کارگردانی کرد و بعلاوه در نگارش فیلمنامه آن نیز با الین می مشارکت داشت و همچنین ضمن همکاری در تهیه این فیلم، نقش نخست آن را نیز ایفا کرد. این فیلم تبدیل به یکی از موفق‌ترین فیلم‌های او گردید، چرا که افزون بر فروش قابل توجهش، نامزد دریافت جایزه اسکار بهترین فیلم نیز گردید و خود وارن بیتی نیز در دو رشته یعنی بهترین کارگردانی(به طور مشترک) و بازیگری، نامزد دریافت جایزه شد. گرچه در آن سال وی جایزه اسکار را دریافت نکرد، امّا سه سال بعد با فیلم سرخ‌ها (۱۹۸۱) اسکار بهترین کارگردانی را از آن خود نمود. فیلم سرخ‌ها یک فیلم سیاسی بود که براساس داستانی واقعی ساخته شده بود و خود وارن بیتی در آن نقش یک خبرنگار آرمان گرا، به نام جان رید، را ایفا می‌کرد. 

وی پس از چندین سال عدم موفقیت و رکود، به تهیه فیلم پرهزینه‌ای به نام ایشتار (۱۹۸۷، به کارگردانی: الین می)، دست زد. گرچه این فیلم نیز با شکست مالی سختی مواجه شد، اما وارن بیتی ناامید نشد و با ساخت فیلم دیک تریسی (۱۹۹۰)، که خود افزون بر تهیه کنندگی، کارگردانی آن را نیز بر عهده داشت، به موفقیت مالی قابل توجهی دست یافت.

== درباره او ==
[[پرونده:Nancy Reagan with Warren Beatty and Diane Keaton 1981.jpg|بندانگشتی|چپ|وارن بیتی در کاخ سفید (سال ۱۹۸۱) در کنار نانسی ریگان، بانوی اول ایالات متحده و دایان کیتون]]
وارن بیتی در طی دوران طولانی حضور خود در سینمای آمریکا، و با ساخت چندین فیلم معروف و مطرح هالیوود، خود را به یکی از مرفه ترین، محترم ترین و کاریزماتیک ترین شخصیت‌های هالیوود تبدیل کرده‌است. وی از ابتدای فعالیت‌های سینمایی اش در سال ۱۹۶۱، ایفاگر نقش‌های نخست بود، و از سال ۱۹۶۷ به بعد، بعنوان تهیه کننده، بازیگر خود را مطرح نمود، و سپس از ۱۹۷۵ به بعد، به تهیه کنندگی، فیلمنامه نویسی و بازیگری روی آورد و از سال ۱۹۷۸ تاکنون، علاوه بر تهیه کنندگی و فیلمنامه نویسی و بازیگری به کارگردانی نیز پرداخت. 

وارن بیتی در تاریخ سینما یگانه شخصیتی است که با دو فیلم بهشت می‌تواند منتظر بماند و سرخ‌ها در چهار بخش جداگانه نامزد دریافت جایزه اسکار شده‌است.

گفتنی است که وارن بیتی خارج از دنیای سینما نیز، یکی از فعالان نهضت‌های اجتماعی به شمار می‌رود و به لحاظ سیاسی اعتقادات لیبرالی دارد.

== فیلمشناسی ==

{| class="wikitable"
|-
! سال 
! نام فیلم
! کارگردان
! توضیحات
|-
|۱۹۹۱
|باگزی
|بری لوینسون
|
|-style=background:#efefef;
|۱۹۹۱
|حقیقت یا جسارت
|آلک کشیشیان
|
|-
|۱۹۸۷
|ایشتار 
|الین می
|
|-style=background:#efefef;
|۱۹۹۰
|دیک تریسی
|+کارگردانی
|
|-
|۱۹۸۱
|سرخ‌ها
|+کارگردانی
|
|-style=background:#efefef;
|۱۹۷۸
|بهشت می‌تواند منتظر بماند 
|کارگردانی مشترک با بک هنری
|
|-
|۱۹۷۵
|بخت 
|مایک نیکولز
|
|-style=background:#efefef;
|۱۹۷۵
|شامپو  
|هال اشبی
|
|-
|۱۹۷۳
|سال زن 
|کارگردان، مستند
|
|-style=background:#efefef;
|۱۹۷۴
|The Parallax View 
|آلن ج. پاکولا
|
|-
|۱۹۷۱
|[[$ (فیلم)|$]]
|ریچارد بروکس
|عناوین دیگر: دلارها، سرقت مسلحانه
|-style=background:#efefef;
|۱۹۷۱
|مک کیب و خانم میلر 
|رابرت آلتمن
|
|-
|۱۹۶۹
|تنها بازی در شهر 
|جرج استیونس
|
|-style=background:#efefef;
|۱۹۶۷
|[[بانی و کلاید (فیلم)|بانی و کلاید]] 
|[[آرتور پن]]
|
|-
|۱۹۶۶
|کالئیدوسکوپ 
|جک اسمیت
|
|-style=background:#efefef;
|۱۹۶۶
|هر وعده‌ای که می‌خواهی به او بده 
|آرتور هیلر
|
|-
|۱۹۶۵
|میکی وان
|[[آرتور پن]]
|
|-style=background:#efefef;
|۱۹۶۴
|لیلیت 
|رابرت راسن
|
|-
|۱۹۶۲
|همه سقوط می‌کنند
|جان فرانکن هایمر
|
|-style=background:#efefef;
|۱۹۶۱
|بهار رمی خانم استون
|خوزه کوئینترو
|
|-
|۱۹۶۱
|[[شکوه علفزار]]
|[[الیا کازان]]
|
|}

== منابع ==
{{پانویس}}
* {{یادکرد-ویکی |پیوند = http://en.wikipedia.org/w/index.php?title=Warren_Beatty&oldid=398451762|عنوان = Warren Beatty|زبان = انگلیسی |بازیابی = ۲۴ نوامبر ۲۰۱۰}}
* {{یادکرد|کتاب= دائرةالمعارف سینمایی|نویسنده = بیژن خرسند|ناشر = انتشارات امیرکبیر|چاپ=دوم|شهر=تهران|سال=۱۳۶۳|شابک=}}
* [http://jaam-e-jam.ir/fa/index.php?option=com_content&view=article&id=143:1389-07-29-19-18-11&catid=38:1389-07-29-09-22-38&Itemid=94 وارن بیتی در وبسایت موسسه سینمایی جام جم]
{{ویکی‌انبار-رده|Warren Beatty}}
{{مستند کردن|VIAF=84964967}}
{{مجریان مراسم جوایز اسکار}}
{{Template group
|title = جوایز وارن بیتی
|list =
{{اسکار بهترین کارگردانی}}
{{گلدن گلوب بهترین بازیگر مرد فیلم موزیکال یا کمدی}}
{{جایزه ساترن بهترین بازیگر مرد}}
{{جایزه اسکار یادبود ایروینگ جی. تالبرگ}}
{{گلدن گلوب بهترین کارگردانی}}
}}

{{ترتیب‌پیش‌فرض:بیتی، وارن}}

[[رده:آمریکایی‌های کانادایی‌تبار]]
[[رده:افراد زنده]]
[[رده:اهالی ریچموند، ویرجینیا]]
[[رده:بازیگران آمریکایی سده ۲۱ (میلادی)]]
[[رده:بازیگران اهل ایالات متحده آمریکا]]
[[رده:بازیگران فیلم اهل ایالات متحده آمریکا]]
[[رده:بازیگران مرد آمریکایی سده ۲۰ (میلادی)]]
[[رده:بازیگران مرد آمریکایی سده ۲۱ (میلادی)]]
[[رده:بازیگران مرد اهل ویرجینیا]]
[[رده:بازیگران مرد فیلم اهل ایالات متحده آمریکا]]
[[رده:برندگان جایزه آکیرا کوروساوا]]
[[رده:برندگان جایزه اسکار بهترین کارگردانی]]
[[رده:برندگان جایزه دیوید دی دوناتلو]]
[[رده:برندگان جایزه ساترن]]
[[رده:برندگان جایزه گلدن گلوب بهترین بازیگر مرد فیلم موزیکال یا کمدی]]
[[رده:برندگان جایزه گلدن گلوب بهترین کارگردانی]]
[[رده:برندگان جایزه گلدن گلوب یک عمر فعالیت هنری]]
[[رده:برندگان جایزه مرکز کندی]]
[[رده:تهیه‌کنندگان فیلم اهل آمریکا]]
[[رده:دانش‌آموختگان دانشگاه نورث‌وسترن]]
[[رده:دموکرات‌های اهل کالیفرنیا]]
[[رده:زادگان ۱۹۳۷ (میلادی)]]
[[رده:فیلم‌نامه‌نویسان اهل آمریکا]]
[[رده:کارگردانان اهل ایالات متحده آمریکا]]
[[رده:کارگردانان فیلم انگلیسی‌زبان]]
[[رده:کارگردانان فیلم اهل ویرجینیا]]
