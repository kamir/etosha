[[Bestand:Stewart - USO-Metro Merit Awards 2.jpg|thumb|Jon Stewart]]

'''Jon Stewart''', [[pseudoniem]] van ''Jonathan Stuart Leibowitz'' ([[New York City]], [[28 november]] [[1962]]), is een Amerikaanse [[komiek]], [[acteur]], [[producent]] en [[auteur]]. Hij is vooral bekend als [[presentator]] van de [[The Daily Show (Verenigde Staten)|The Daily Show]], die in 1996 begon, en met [[Stephen Colbert]] als producent van The Colbert Report. Dat zijn twee satirische televisieprogramma's die voornamelijk de Amerikaanse [[Pers (media)|media]] en [[politiek]] te kijk zetten.

Een [[interview]] met Stewart bij het Amerikaanse nieuwskanaal [[CNN]] in oktober 2004 veroorzaakte veel ophef in de Verenigde Staten. Bij de [[Live-uitzending|live]] debatshow Crossfire veegde hij met twee interviewers de vloer aan, omdat zij zogenaamde ''partisan hacks'' waren van dé twee politieke partijen in de Verenigde Staten. Zij deden er niets aan om het politieke [[debat]], waarvan Stewart vond dat de Verenigde Staten het broodnodig hebben, te ondersteunen in hun programma. Een tijd later werd de show gestopt door CNN. De producenten van CNN noemden de kritiek van Stewart als hun reden om het te stoppen en zeiden dat Stewart hun had ingegeven om meer het nieuws en minder de opinie te brengen.

In 2004 kwam zijn boek ''America (The Book): A Citizen's Guide to Democracy Inaction'' uit, een komische les in het Amerikaanse [[burgerschap]]. In 2010 volgde een soortgelijk boek genaamd ''Earth (The Book): A Visitor's Guide to the Human Race'', een komische handleiding voor buitenaardse wezens om mensen en de mensheid te leren begrijpen.  

Op 3 maart 2006 presenteerde hij de [[78ste Oscaruitreiking]] en op 24 februari 2008 presenteerde hij de [[80ste Oscaruitreiking|80ste]].

Stewart organiseerde in oktober 2010 samen met Stephen Colbert de [[Rally to Restore Sanity and/or Fear]]. Op de demonstratie kwamen ongeveer 215.000 mensen af. Het doel van de bijeenkomst was om een uitlaatklep te geven aan de meer gematigde Amerikanen die niet werden gehoord omdat, volgens Stewart, mensen met  extreme ideeën, waar slechts 15 tot 20 procent van de Amerikanen toe behoort, de discussie over de politiek in de Verenigde Staten bepalen. De demonstratie was een pleidooi voor een redelijke discussie.

Op 11 februari 2015 maakte Stewart bekend met The Daily Show te stoppen.<ref>{{Cite news |url=http://nos.nl/artikel/2018556-jon-stewart-stopt-met-the-daily-show.html |title=Jon Stewart stopt met The Daily Show |author=[[Nederlandse Omroep Stichting|NOS]] |date=11 februari 2015 }}</ref>

== Externe links ==
* {{en}} {{Cite news |url=http://www.youtube.com/watch?v=aFQFB5YpDZE |title=Jon Stewart on Crossfire |author=[[YouTube]] |date=16 januari 2006 }}

{{Commonscat|Jon Stewart}}
{{Appendix}}

{{DEFAULTSORT:Stewart, Jon}}
[[Categorie:Amerikaans filmacteur]]
[[Categorie:Amerikaans komiek]]
[[Categorie:Amerikaans schrijver]]
