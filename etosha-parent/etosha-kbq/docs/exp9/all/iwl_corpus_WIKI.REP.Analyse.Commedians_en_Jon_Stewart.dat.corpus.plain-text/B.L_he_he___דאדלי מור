{{שחקן
|שם=דאדלי מור
|תמונה=[[קובץ:Dudley Moore.jpg|250px]]
|כיתוב=דאדלי מור, 1975
|שם במה=
|סוגה מועדפת=
|תאריך לידה=[[19 באפריל]] [[1935]]
|מקום לידה=[[דגנהאם]], [[לונדון]], [[אנגליה]]
|תאריך פטירה=[[27 במרץ]] [[2002]]
|מקום פטירה=[[פליינפילד]], [[ניו ג'רזי]], [[ארצות הברית]]
|שנות הפעילות=1961-2002
|פרסים=שני [[פרס גלובוס הזהב|פרסי גלובוס הזהב]]
|דמות=ארתור באץ' (הופעה ב"ארתור"), רוב סלינגר ("מיקי+ מאודי")
|בכורה=
|שפה מועדפת=
|עיסוקים אמנותיים בולטים אחרים=
|אתר אינטרנט=
|קישור=
}}
'''דאדלי סטיוארט ג'ון מור''' (ב[[אנגלית]]: '''Dudley Stuart John Moore'''; {{כ}}[[19 באפריל]] [[1935]] - [[27 במרץ]] [[2002]]) היה [[שחקן קולנוע]], [[קומיקאי]], [[מלחין]] ו[[מוזיקאי]] [[אנגליה|אנגלי]]. זכה ב[[פרס גראמי]], בשני פרסי [[פרס טוני|פרסי טוני]] ובשני [[פרס גלובוס הזהב|פרסי גלובוס הזהב]] על תפקידיו בסרטים "מיקי ומוד" ו"[[ארתור (סרט)|ארתור]]" עליו גם היה מועמד ל[[פרס אוסקר לשחקן הטוב ביותר]].

== ביוגרפיה ==
מור נולד וגדל בפרבר דגנהאם שבמזרח [[לונדון]] למשפחה ב[[מעמד הפועלים]].
כדי לברוח מבעיותיו האישיות שנבעו מגובהו הנמוך ורגלו הקצרה הפך מור בהיותו בן שש ל[[נער מקהלה]] וניגן על [[פסנתר]] ו[[כינור]].
עם השנים הפך לפסנתרן מוכשר, ניגן בפני קהל בכנסיות ובחתונות.

למד בתיכון המקומי שבדגנהאם והצטיין בתחום המוזיקה.
כישורו המוזיקלי העניק למור מלגה ל"מכללת מגדאלן" שבחסותה של [[אוניברסיטת אוקספורד]].
בעת שלמד מוזיקה והלחנה, עבר מור גם לתחום המשחק והופיע לצד [[אלן בנט]] במופעי בידור באוניברסיטה.
בנט המליץ על מור למופע הקומי "מאחורי השוליים", המופע בהשתתפותם זכה להצלחה בבריטניה וגם בארצות הברית, מור שהופיע לצידם של בנט, [[ג'ונתן מילר]] ו[[פיטר קוק]] זכה איתם ב[[פרס הטוני]] בשנת 1963.

מור החל להתעניין ב[[ג'אז]] והפך להיות פסנתרן [[ג'אז]] ומלחין, בתחילת דרכו כמוזיקאי עבד עם אומני הג'אז [[ג'ון דקוורת']] ו[[קליאו ליין]].
בתחילת שנות ה-60 הקים את "שלישיית דאדלי מור" ביחד עם עוד ארבעה נגנים, הלהקה ערכה בעיקר הופעות ארציות וטלוויזיוניות.
מור הושפע מאמני הזא'נר הגדולים [[אוסקר פיטרסון]] ו[[ארול גארנר]].

== קריירה ==
לאחר גיחה קצרה לניו יורק חזר מור לבריטניה כדי להופיע ב-1965 לצד הקומיקאי [[פיטר קוק]] בסדרה הקומית "לא רק... אבל גם". בסדרה כיכבו השניים בתפקידים הראשיים והתפרסמו בעיקר בזכות בתור הצמד "פיט ודאד". מור וקוק חלקו באותה שנה [[פרס באפט"א]] על עבודתם. השניים כיכבו לאחר מכן גם בקומדיות הבריטיות המצליחות "הקופסה השגויה" בתור ג'ון ומוריס דודיו של מייקל פינסבורי ([[מייקל קיין]]) ו"[[הרי את מכושפת לי]]" שם גילמו מור את הטבח סטנלי מון שמוכר את נשמתו ל[[שטן]] (קוק) בתמורה לשבע משאלות,
מור גם הלחין את [[פסקול]] הסרט.
ב-1972 השתתף בגרסה מוזיקלית מהנאמנות ביותר לרומן המפורסם "[[הרפתקאות אליס בארץ הפלאות]]".
בשנת 1974 רשם מור הצלחה ענקית עם שותפו קוק, השניים זכו ב[[פרס הטוני]] וב[[פרס גראמי]] על עבודתם המקצועית והמוזיקלית במחזה "ערב טוב".

לקראת סוף שנות ה-70 עבר מור להתגורר ב[[הוליווד]], ב-1978 הופיע לראשונה בהפקה קומית אמריקאית "תרגיל לבלשית מתחילה". על תפקיד הבכורה שלו בהוליווד קיבל מועמדות לפרס גלובוס הזהב לתפקיד קומי.
את פריצתו הגדולה עשה מור ב-1979 בתפקיד הראשי של המוזיקאי המזדקן ג'ורג וובר בקומדיה של [[בלייק אדוארדס]] "[[10 (סרט)|10]]", מור הועמד בפעם השנייה על הופעתו הקומית בסרט לפרס גלובוס הזהב.
ב-1981 שיחק מור בלהיט הקומי "[[ארתר (סרט)|ארתור]]" בדמותו של הפלייבוי העשיר והשיכור ארתור באץ'. הועמד ל[[פרס אוסקר לשחקן הטוב ביותר]] וזכה ב[[פרס גלובוס הזהב]] לשחקן בתפקיד קומי/מוזיקלי.

מור הנחה בשנת 1983 את [[טקס האוסקר]] ביחד עם [[לייזה מינלי]], [[וולטר מתאו]] ו[[ריצ'רד פריור]]. היה מועמד לפרס גלובוס הזהב על הפסקול שסיפק לסרט "שישה שבועות".
ב-1984 זכה מור בפרס גלובוס זהב נוסף בזכות תפקידו כמיקי, שדר הטלוויזיה בקומדיה "מיקי ומוד".
ב-1985 גילם את השדון היצירתי פאטץ' בקומדיית [[חג המולד]] שוברת הקופות "סנטה קלאוס: הסרט".

== חיים אישיים ==
מור חווה ארבע מערכות נישואים כושלות עם בורגן ליין, ניקול רוטשילד (ממנה למור ילד אחד בשם ניקולס) והשחקניות [[סוזי קנדל]] ו[[טיוזדיי וולד]] (ממנה למור ילד אחד בשם פטריק).
מור שמר על יחסים טובים עם נשותיו לשעבר ליין, קנדל ווולד, אך נטר טינה לאשתו הרביעית ניקול רוטשילד איתה ניהל גירושים קשים בעת שהיה חולה, רוטשילד אף הגישה תלונה כנגד מור בטענה שהכה אותה.

בשנת 1997 עבר מור [[ניתוח מעקפים]] ב[[לונדון]], לאחר מספר אירועי מוח בהם לקה.
ב-1998 הצהירה אשתו רוטשילד שמור מחכה למותו, אך טענות אלו נשללו על ידי אשתו הראשונה.
ב-1999 הודיע לראשונה שהוא סובל מסיבוכים ב[[דלקת ריאות]] בה לקה.
ב-2001 קיבל מור את תואר [[מסדר האימפריה הבריטית]], למרות מצבו הבריאותי הקשה הגיע לטקס ההוקרה.
מור נפטר כתוצאה מהדלקת בשנת 2002 בהיותו בן 66, נקבר ב"בית הקברות הילסייד" שבעיירה סקוטץ' פליינס, [[ניו ג'רזי]].

== פילמוגרפיה ==
* [[הקופסה השגוייה]] (1966)
* [[הרי את מכושפת לי]] (1967)
* [[חדר השינה]] (1969)
* [[מונטה קרלו או מאסר]] (1969)
* [[הרפתקאות אליס בארץ הפלאות (סרט)|הרפתקאות אליס בארץ הפלאות]] (1972)
* [[תרגיל לבלשית מתחילה]] (1978)
* [[10 (סרט)|10]] (1979)
* [[משה והרשל'ה]] (1980)
* [[ארתור (סרט)|ארתור]] (1981)
* [[שישה שבועות]] (1982)
* [[חולה אהבה]] (1983)
* [[שלך בבגידה]] (1984) 
* [[קומדיה רומנטית (סרט)|קומדיה רומנטית]] (1984)
* [[מיקי ומוד]] (1984)
* [[הגנה עצמית (סרט)|הגנה עצמית]] (1984)
* [[סנטה קלואס: הסרט]] (1985)
* [[אבא רד ממני]] (1987)
* [[כוסית לארתור]] (1987)
* [[ההרפתקאות של מילו ואוטיס]] (1989)
* [[רעיון מטורף]] (1990)
* [[תאשימו את נער המלון]] (1992)
* [[קונג האימתני]] (1998)

==קישורים חיצוניים==
{{ויקישיתוף בשורה}}
* {{imdb name|id=1545|name=דאדלי מור}}
* {{ynet||מת השחקן דאדלי מור|1796368|28 במרץ 2002}}

{{פרס גלובוס הזהב לשחקן הטוב ביותר - סרט קומדיה או מוזיקלי}}
{{מנחי טקסי האוסקר}}

{{מיון רגיל:מור, דאדלי}}
[[קטגוריה:שחקני קולנוע וטלוויזיה בריטים]]
[[קטגוריה:קומיקאים בריטים]]
[[קטגוריה:זוכי פרס גלובוס הזהב - שחקנים]]
[[קטגוריה:זוכי פרס באפט"א: אישים]]
[[קטגוריה:זוכי פרס טוני]]
[[קטגוריה:מפקדים במסדר האימפריה הבריטית]]
[[קטגוריה:מנחי האוסקר]]
[[קטגוריה:זוכי פרס גראמי]]
[[קטגוריה:אישים שהונצחו בשדרת הכוכבים של הוליווד: קולנוע]]
