[[קובץ:Shirley MacLaine (2005).jpg|שמאל|ממוזער|200px|שירלי מקליין, 2005]]
'''שירלי מקליין''' ('''Shirley MacLaine''', נולדה ב-[[24 באפריל]] [[1934]]), [[שחקן קולנוע|שחקנית]] [[אמריקאי]]ת זוכת [[פרס אוסקר]].

== שנותיה הראשונות==
מקליין נולדה ב[[ריצ'מונד]], בירת מדינת [[וירג'יניה]], לאב אמריקני ממוצא [[בריטי]] ולאם [[קנדה|קנדית]] ממוצא [[אירי]]-[[סקוטי]]. משפחתה משתייך לזרם ה[[בפטיזם]] ב[[נצרות]]. מקליין גדלה בווברלי, וירג'יניה, סיימה תיכון ועברה לחיות ב[[ניו יורק]] במטרה להגשים את חלומה להיות שחקנית תיאטרון ב[[תיאטראות ברודוויי|ברודוויי]]. היא השיגה את מטרתה כשהייתה לממלאת מקומה של השחקנית קרול הֵני במחזמר "משחקי הפיג'מה". הני שברה את ה[[קרסול]] ומקליין החליפה אותה בתפקיד. חודשים ספורים אחר כך, כאשר הני עדיין לא שבה לבמה, מפיק הסרטים ההוליוודי [[האל ווליס]] ראה אותה על הבמה, התרשם והחתים אותה על חוזה לעבודה ב[[הוליווד]] באולפני "[[פרמאונט]]". מאוחר יותר היא תבעה את ווליס בשל ויכוח בענייני החוזה.

==קריירה==
הקריירה ארוכת השנים של מקליין משתרעת על פני שישה עשורים, שבמהלכן הייתה מועמדת 6 פעמים ל[[פרס אוסקר]], 9 פעמים ל[[פרס באפט"א לקולנוע|פרס באפט"א]] הבריטי, 18 פעמים ל[[גלובוס הזהב]] ו-4 פעמים לפרס [[אמי]]. 

===שנות החמישים===
[[קובץ:Shirley MacLaine in The Trouble With Harry trailer.jpg|שמאל|ממוזער|250px|שירלי מקליין בסרט "[[מי רצח את הארי?]]", 1955]]
את הופעת הבכורה שלה ב[[סרט קולנוע]] ערכה תחת בימויו הקפדני של [[אלפרד היצ'קוק]] בקומדיה השחורה "[[מי רצח את הארי?]]" (1955). סרטה השני, בהמשך השנה, הייתה הקומדיה "אמנים ודוגמניות". שנה אחר כך הופיעה כנסיכה אאודה בסרט ההרפתקאות זוכה [[פרס האוסקר]] "[[מסביב לעולם בשמונים יום (סרט, 1956)|מסביב לעולם בשמונים יום]]" על פי ספרו רב המכר של [[ז'ול ורן]]. אחר כך הופיעה ב[[מערבון]] "[[חוואי הכבשים]]", בדרמה "[[כישוף חם]]" לצד [[אנטוני קווין]], בקומדיה הרומנטית "[[כל נערה יודעת]]" (1959) עליה זכתה בפרס [[גלובוס הזהב]] כשחקנית קומית-מוזיקלית, בדרמה "[[קריירה (סרט)|קריירה]]" ובסרטה המשמעותי ביותר בשנות החמישים, "[[אחדים באו במרוצה]]", סרטו של [[וינסנט מינלי]] משנת 1959 שזכה לחמש מועמדויות לאוסקר, ובהן מועמדות ראשונה למקליין, כשחקנית ראשית.

===שנות השישים===
במהלך שנות השישים המשיכה לככב בקומדיות הוליוודיות מצליחות. זה החל מהקומדיה המוזיקלית "[[קאן-קאן (סרט)|קאן-קאן]]", עיבוד קולנועי למחזמר הבימתי מ[[שנות העשרים]] של [[קול פורטר]]. מיד אחר כך כיכבה בסרט "[[הדירה]]", קומדיה [[סאטירה|סאטירית]] זוכת אוסקר של [[בילי ויילדר]]. סרט זה הניב למקליין מועמדות שנייה לפרס האוסקר, מתוך עשר המועמדויות להן היה מועמד הסרט. בנוסף זכתה מקליין על תפקיד זה בפרס [[גלובוס הזהב]] השני שלה ובפרס השחקנית הטובה ביותר ב[[פסטיבל ונציה]] 1960. שנה אחר כך הופיעה בסרטו של [[ויליאם ויילר]] "[[שעת הילדים]]", בו כיכבה לצד [[אודרי הפבורן]], והייתה מועמדת לפרס גלובוס הזהב לשחקנית דרמה. שנה אחר כך המשיכה בז'אנר בסרטי הדרמה עם "[[נדנדה בשניים]]" (1962) של [[רוברט וייז]]. אולם בין ובין המשיכה להופיע בקומדיות הוליוודיות טיפוסיות, כשהבולטת שבהן היא "[[אירמה לה דוס]]", סרטו של בילי ויילדר, שהיה ניסיון לשחזר את הצלחת "הדירה". מקליין הייתה מועמדת פעם נוספת לפרס אוסקר על הופעתה בסרט וזכתה פעם נוספת בפרס גלובוס הזהב. מאז הופיעה בסרטים כגון "[[הרולס רויס הצהובה]]" (1965), וזעתה לעוד שלוש מועמדויות לגלובוס הזהב, עבור הסרטים: "[[גמביט (סרט)|גמביט]]" (1965), "[[שבע פעמים אישה]]" שביים [[ויטוריו דה סיקה]] בשנת [[1967]] ו"[[צ'ריטי המתוקה]]" (1969), עיבוד של [[בוב פוסי]] למחזהו של [[ניל סיימון]].

===שנות השבעים===
את העשור השלישי לקריירה שלה פתחה מקליין ב[[מערבון]] קומי שביים [[דון סיגל]] בשם "[[נשרים הם רעבים]]" (Two Mules for Sister Sara). שנה אחר כך הופיעה בדרמה "[[דמויות נואשות]]", עליה זכתה בפרס השחקנית ב[[פסטיבל ברלין]] 1971. בין השנים 1973 ל-1977 לא כיכבה באף סרט קולנוע, אך ביימה [[סרט דוקומנטרי]] בשם "[[החצי השני של השמיים: זיכרון סין]]", עליו הייתה מועמדת לאוסקר לסרט הדוקומנטרי הטוב ביותר. ב-[[1977]] יצא שוב סרט בכיכובה עם הדרמה הסנטימנטלית "[[נקודת מפנה (סרט)|נקודת מפנה]]" שהיה מועמד ב-11 קטגוריות לאוסקר, ולא זכה באף קטגוריה. סרטה הבא היה "[[להיות שם]]", עיבוד ל[[סאטירה]] החברתית של הסופר [[יז'י קושינסקי]], בו מככבת מקליין לצד [[פיטר סלרס]], בסרטו הלפני-אחרון. על הסרט הייתה מקליין מועמדת לפרס גלובוס הזהב. 

===שנות השמונים===
[[קובץ:Shirley MacLaine18.JPG|שמאל|ממוזער|200px|שירלי מקליין, 1987]]
בשנת [[1980]] הופיעה בקומדיה "[[נשואים בזוגות]]", ובדרמה הקומית הכושלת "[[חילופי עונות]]". סרטה הבא, שנתיים אחר כך, הוא הדרמה המשפחתית "[[תנאים של חיבה]]", על פי ה[[רב-מכר]] של [[לארי מק'מרטרי]] בו גילמה מקליין את תפקידה הידוע מכול: אם שתלטנית היורדת לחייה של בתה, כשחייהן מתוארים במשך שלושה עשורים. הסרט זכה בחמישה פרסי אוסקר (מתוך 11 מועמדויות), לרבות הסרט הטוב ביותר והשחקנית הראשית הטובה ביותר. מקליין זכתה לראשונה בפרס אוסקר לאחר ארבע מועמדויות לפרס השחקנית ו-28 שנות קריירה קולנועית. בהמשך הופיעה בסרטים כגון: "[[מאדאם סוזצקה]]" (1988) של [[ג'ון סלזינג'ר]] (שהקנה לה את פרס גלובוס הזהב ואת פרס השחקנית ב[[פסטיבל ונציה]]) והדרמה הקומית המצליחה "[[מגנוליות מפלדה]]" (1989).

===שנות התשעים===
את שנות התשעים פתחה מקליין בשתי קומדיות: "[[מחכים לאור]]" ו"[[גלויות מהחיים]]", סרטו של [[מייק ניקולס]], בו גילמה את אִמה הססגונית של [[מריל סטריפ]], עליו הייתה מועמדת לפרס גלובוס הזהב. בהמשך הייתה מועמדת פעם נוספת לפרס בסרטים "[[אנשים משומשים]]" (1992), ו"[[כן, גברתי הנשיא]]" (1994). בנוסף הופיעה בקומדיות "[[מיס וינטרבורן]]" ו"[[כוכב של ערב]]" ([[סרט המשך|סרט ההמשך]] ל"תנאים של חיבה").

===שנות האלפיים===
בשנת [[2000]] ביימה מקליין את סרטה הראשון, [[דרמה קומית]] קטנה בשם "[[ברונו (סרט, 2000)|ברונו]]", בו גם כיכבה. שנה אחר כך הופיעה בסרט הטלוויזיה "[[זקנות חסרות מנוח]]". גם בסרט טלוויזיה נוסף, "[[מלחמתה של מרי קיי]]" (2002, מועמדות לגלובוס הזהב) התמודדה מקליין עם הזקנה.

בשנת [[2005]] עשתה קאמבק, כשהופיעה בתפקיד משני בשלוש קומדיות הוליוודיות מצליחות: "[[סמנתה (סרט)|סמנתה]]" עם [[ניקול קידמן]], שהיא גרסה קולנועית לקומדיית המצבים הטלוויזיונית [[סמנת'ה]] מ[[שנות השישים]] ותחילת [[שנות השבעים]], "[[בנעליה]]" (מועמדות לגלובוס הזהב) ו"[[השמועה אומרת ש...]]", סרטו של [[רוב ריינר]], בו כיכבו גם [[קווין קוסטנר]] ו[[ג'ניפר אניסטון]].

ב-[[2014]] הופיעה לצדו של [[כריסטופר פלאמר]] בסרט "[[אלסה ופרד]]".

==חיים פרטיים==
מקליין הייתה נשואה לאיש העסקים [[סטיב פרקר]] עד לשנת [[1982]] ובתם סאצ'י פרסמה אוטוביוגרפיה. מקליין החליטה להגיש מסמכי גירושין לאחר שגילתה כי בעלה שיקר לה לגבי ילדותו ב[[יפן]], ושהוא העביר את כל כספה לחשבון בנק של פילגשו היפנית במהלך כל שנות נישואיה אלו.

במישור הפוליטי מקליין ידועה בידידות, שנסתיימה, עם [[אנדרו פיקוק]], ראש ממשלת [[אוסטרליה]] לשעבר, שהתמנה מאוחר יותר לשגריר אוסטרליה ב[[ארצות הברית]]. בנוסף יש לה חברות קרובה עם חבר הקונגרס האמריקאי [[דניס קוסיניץ']], שהיה מועמד ב[[בחירות מקדימות|בחירות המקדימות]] למועמדות לנשיאות מטעם [[המפלגה הדמוקרטית]]. 

מקליין ניהלה מאבקים משפטיים עם אולפני "[[פוקס המאה ה-20]]", אותם תבעה על [[הפרת חוזה]]. היא הייתה עתידה לשחק בסרט בשם "Bloomer Girl", אך ההפקה התבטלה והסרט נגנז. "פוקס המאה ה-20" הציעו לה תפקיד בסרט אחר שלהם, בתקווה להגיע עמה לפשרה וכדי לעמוד בהתחייבויות החוזה עמה, ובכדי לשלם לה על ביטול ההפקה. מקליין סרבה להצעה זו של האולפנים. שופטי [[בית המשפט העליון של ארצות הברית|בית המשפט העליון]], שנדרשו לסוגיה, פסקו לטובת מקליין בשנת 1970.

מקליין ידועה באמונתה ב[[גלגול נשמות]]{{מקור}}, ולטענתה הייתה גבר באטלנטיס לפני עשרות אלפי שנים. אמונתה בעקרונות זרמי [[העידן החדש]]{{מקור}} השפיעה על תסריטיהם של אחדים מסרטיה. כמו כן טענה למפגשים אחדים עם עב"מים. 

בנוסף לקריירת הקולנוע, מקליין חיברה מספר רב של [[אוטוביוגרפיה|אוטוביוגרפיות]].

מקליין היא אחותו הגדולה של השחקן-במאי [[וורן בייטי]].

==קישורים חיצוניים==
{{מיזמים|ויקישיתוף=Category:Shirley MacLaine|שם ויקישיתוף=שירלי מקליין}}
*{{imdb name|id=0000511|name=שירלי מקליין}}
*{{ערוץ E|מספר=2544}}
* קים גארפילד, [http://jpress.nli.org.il/Olive/APA/NLI_heb/SharedView.Article.aspx?parm=96EjESVLnuL0fFJbC5Y8ArKQac8G8Wptnpp%2FVN3BXu78%2FMH9OON3hLv%2BnvQY7vgVYw%3D%3D&mode=image&href=MAR%2F1987%2F12%2F16&page=94&rtl=true אלוהים אדירים, שירלי!], ([http://jpress.nli.org.il/Olive/APA/NLI_heb/SharedView.Article.aspx?parm=96EjESVLnuL0fFJbC5Y8ArKQac8G8Wptnpp%2FVN3BXu523aafOfb%2FVCkVabtrSd6gYw%3D%3D&mode=image&href=MAR%2F1987%2F12%2F16&page=99&rtl=true המשך])מגזין "סגנון", "[[מעריב]]", 16 בדצמבר 1987
*{{הארץ|ירון פריד|בגיל 75, שירלי מקליין היא הכוכבת הכי צעירה בהוליווד|1085495|15 במאי 2009}}
*{{הארץ|אמה ברוקס, [[גרדיאן]]|שירלי מקליין פורצת בסערה לאחוזת דאונטון|1.1816065|4 בספטמבר 2012}}

{{ניווט|
|כותרת=שירלי מקליין - פרסים
|רקע=
|צבע=black
|הסתרה=כן
|מוסתר=כן
|רוחב=100%
|תוכן=
{{פרס אוסקר לשחקנית הטובה ביותר}}
{{פרס גלובוס הזהב לשחקנית הטובה ביותר - סרט דרמה}}
{{פרס גלובוס הזהב לשחקנית הטובה ביותר - סרט קומדיה או מוזיקלי}}
{{פרס באפט"א לשחקנית הטובה ביותר}}
}}
{{מנחי טקסי האוסקר}}

{{מיון רגיל:מקליין, שירלי}}
[[קטגוריה:שחקני קולנוע וטלוויזיה אמריקאים]]
[[קטגוריה:וירג'יניה: אישים]]
[[קטגוריה:זוכי פרס גלובוס הזהב - שחקנים]]
[[קטגוריה:זוכי פרס גלובוס הזהב - מפעל חיים]]
[[קטגוריה:זוכי פרס באפט"א: אישים]]
[[קטגוריה:זוכי אוסקר: השחקנית הטובה]]
[[קטגוריה:זוכי אמי - אישים]]
[[קטגוריה:מנחי האוסקר]]
[[קטגוריה:אישים שהונצחו בשדרת הכוכבים של הוליווד: קולנוע]]
