[[תמונה:Dave Letterman.jpg|שמאל|ממוזער|250px|לטרמן בתוכניתו, 2011]]
[[תמונה:David Letterman Emmy 1987.jpg|שמאל|ממוזער|250px|דייוויד לטרמן עם [[פרס אמי|פרס אמי]] בשנת [[1987]]]]

'''דייוויד מייקל לטרמן''' (ב[[אנגלית]]: '''David Michael Letterman'''; נולד ב-[[12 באפריל]] [[1947]]) הוא [[קומיקאי]] ומנחה [[טלוויזיה]] [[ארצות הברית|אמריקני]]. הנחה את תוכנית האירוח המאוחרת של רשת [[NBC]], [[לייט נייט עם דייוויד לטרמן|לייט נייט]], בשנים [[1982]]-[[1993]], ומנחה את תוכנית האירוח המרכזית של רשת [[CBS]], [[לייט שואו]], משנת 1993, עד להחלפתו הצפויה ב[[סטיבן קולבר]] בתחילת [[2015]].

==שנים מוקדמות==
נולד בעיר [[אינדיאנפוליס]], בירת מדינת [[אינדיאנה]], כבן האמצעי בין הבת הגדולה ג'ניס והבת הקטנה גרטשן. אביו הארי עסק בגידול [[פרח|פרחים]], ואימו דורותי עבדה כמזכירת [[כנסייה]]. למד [[תקשורת]] ב[[אוניברסיטת בול סטייט]] שבאינדיאנה, היה שדרן בתחנת ה[[רדיו]] של האוניברסיטה, וסיים לימודי [[תואר ראשון]] בשנת [[1969]]. באותה שנה התחתן עם מישל קוק, אותה הכיר באוניברסיטה (הם התגרשו בשנת [[1977]]). עבד כמנחה בתחנת רדיו מקומית, ואחר כך כמנחה וחזאי מזג אוויר בתחנת טלוויזיה מקומית. לטרמן התבלט כמנחה פרוע, ועורר ביקורת רבה מצד מנהלי התחנה. בשנת [[1975]] עבר ל[[לוס אנג'לס]] שב[[קליפורניה]], במטרה לפתח קריירה בתחום הבידור. הוא כתב תסריטים לסדרות טלוויזיה, והחל להופיע כ[[סטנד-אפ|סטנדאפיסט]] במועדון ה[[קומדי סטור (מועדון)|קומדי סטור]] שב[[מערב הוליווד]].

==קריירה טלוויזיונית==
בסוף שנות השבעים הופיע בתפקידי אורח בסדרות קומיות ובשעשועונים, וב[[נובמבר]] [[1978]] החל להופיע כסטנדאפיסט וכמנחה אורח בתוכנית האירוח המרכזית של רשת [[NBC]], ה[[טונייט שואו]] בהנחיית [[ג'וני קרסון]] - בסך הכול הופיע בתוכנית 22 פעמים. בשנת [[1980]] הנחה תוכנית בוקר קומית ברשת NBC, שזכתה בשני פרסי [[אמי]] אך בוטלה כעבור כמה חודשים בגלל [[אחוזי צפייה]] נמוכים. ב-[[1 בפברואר]] [[1982]] החל להנחות את תוכנית האירוח המאוחרת של הרשת, שמשודרת אחרי הטונייט שואו ([[לייט נייט]]). הלייט נייט נחשבה לתוכנית נועזת ויוצאת דופן, וזכתה בחמישה פרסי אמי. לטרמן הנחה את הלייט נייט עד [[25 ביוני]] 1993, והוחלף על ידי [[קונאן או'בריין]].

==המעבר לרשת CBS==
אחרי פרישתו של ג'וני קרסון מהנחיית הטונייט שואו ב[[מאי]] [[1992]], [[ג'יי לנו]] נבחר כמחליפו, אף שלטרמן נחשב למועמד המוביל לתפקיד. ב-[[30 באוגוסט]] 1993 הוא החל להנחות תוכנית אירוח מרכזית ברשת CBS (לייט שואו), שמתחרה בטונייט שואו של רשת NBC. באותה שנה הקים חברת הפקות בשם [[Worldwide Pants Incorporated]] שמפיקה, בין השאר, את הלייט שואו ואת תוכניתו של [[ריי רומנו]] - [[כולם אוהבים את ריימונד]]. הלייט שואו מצולמת ב[[תיאטרון אד סאליבן]] שב[[מנהטן]], בעיר [[ניו יורק]], וזכתה בשבעה פרסי אמי. 

לטרמן נחשב למנחה מתוחכם יותר מלנו, אך זוכה לאחוזי צפייה נמוכים יותר - כ-5 מיליון צופים, לעומת כ-6 מיליון שצופים בלנו. דירוג הקומיקאים שהופיעו בשתי תוכניותיו, לפי מספר ההופעות: [[ג'ורג' מילר]] (55 הופעות), [[ריצ'רד לואיס]] (52), [[ג'יי לנו]] (40), [[רוברט קליין]] (37), [[ג'ף אלטמן]] (36), [[בילי קריסטל]] (35) ו[[ג'רי סיינפלד]] (34).

בשנת [[1995]] הנחה את טקס ה[[אוסקר]]. ב[[ינואר]] [[2000]] עבר [[ניתוח מעקפים]] ב[[לב האדם|לבו]], וב-[[17 בספטמבר]] [[2001]] היה הקומיקאי הראשון שהופיע בטלוויזיה אחרי [[פיגועי 11 בספטמבר]]. במרץ [[2002]] קיבל הצעה לעבור לרשת [[ABC]], שלא יצאה אל הפועל. בפברואר [[2003]] אושפז בעקבות פגיעת [[נגיף]] [[הרפס]]. 

ב-[[3 בנובמבר]] [[2003]] נולד לו ולחברתו רג'ינה לסקו בן, שנקרא הארי ג'וזף על שם אביו של דייוויד, שמת בשנת [[1974]]. במרץ [[2005]] נעצר במדינת [[מונטנה]] אדם שעבד בביתו של לטרמן, ונחשד בכוונה לחטוף את בנו במטרה לדרוש כופר.

באפריל [[2014]] הודיע במהלך שידור תוכניתו על כוונתו לפרוש, לאחר 33 שנים, בשנת [[2015]]{{הערה|{{וואלה!||לאחר 33 שנים: דיויד לטרמן הודיע על פרישה|2735253|3 באפריל 2014||271|e}}}}.

==קישורים חיצוניים==
* [http://www.cbs.com/latenight/lateshow/ אתר הלייט שואו]
*{{imdb name|id=0001468|name=דייוויד לטרמן}}

==הערות שוליים==
{{הערות שוליים}}

{{מנחי טקסי האוסקר}}
{{מיון רגיל:לטרנו, דייוויד}}
[[קטגוריה:קומיקאים אמריקאים]]
[[קטגוריה:שדרני רדיו וטלוויזיה אמריקאים]]
[[קטגוריה:מנחי האוסקר]]

[[קטגוריה:זוכי אמי - אישים]]
[[קטגוריה:זוכי אמי בתוכניות יום]]
