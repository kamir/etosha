{{פירוש נוסף|נוכחי=קומיקאי, שחקן, מפיק ובמאי יהודי אמריקאי|אחר=זמר ופסנתרן רוקנרול אמריקאי|ראו=[[ג'רי לי לואיס]]}}
{{שחקן
|שם=
|תמונה=[[קובץ:Jerry Lewis 2009 2.jpg|200px]]
|כיתוב=
|שם במה=
|סוגה מועדפת=
|תאריך לידה=[[16 במרץ]] [[1926]]
|מקום לידה=[[ניוארק]], [[ניו ג'רזי]]
|תאריך פטירה=
|מקום פטירה=
|שנות הפעילות=
|פרסים=[[פרס אמי]]
|דמות=פרופסור ג'וליוס קלפ, "הפרופסור המטורף"
|בכורה=
|שפה מועדפת=
|עיסוקים אמנותיים בולטים אחרים=
|אתר אינטרנט=
|קישור=0001471
}}
'''ג'רי לואיס''' (ב[[אנגלית]]: '''Jerry Lewis''', נולד ב-[[16 במרץ]] [[1926]]), [[קומיקאי]], [[שחקן]], [[מפיק (קולנוע וטלוויזיה)|מפיק]] ו[[במאי קולנוע]] [[יהודי]]-[[אמריקני]]. ידוע בזכות [[הומור]] ה[[סלפסטיק]] שלו ומבצעי ההתרמה הטלוויזיונים שערך. לואיס זכה למספר רב של פרסים יוקרתיים למפעל חיים מארגונים שונים כדוגמת פרסי הקומדיה האמריקאיים, [[ארגון מבקרי הקולנוע]] ב[[לוס אנג'לס]], [[פסטיבל הסרטים של ונציה]], כמו גם שני כוכבים ב[[שדרת הכוכבים של הוליווד]]. 

כיום לואיס מתגורר ב[[לאס וגאס]] שב[[נבדה]].

== קריירה ==
===תחילת קריירה===
ג'רי לואיס נולד ב[[ניוארק]], [[ניו ג'רזי]] כג'וזף לוויץ' למשפחה יהודית-אמריקנית. החל להופיע בשנת [[1942]] בגיל 16 ב[[וודוויל|בורלסק]], ובגיל 20 החל לצבור פרסום ראשוני יחד עם הזמר [[דין מרטין]], כשהופיעו יחדיו במועדוני לילה ומאוחר יותר בסרטים ובתוכנית הטלוויזיה "[[שעת הקומדיה של קולגייט]]" ב-[[NBC]]. הם המשיכו להופיע יחד גם ב[[טלוויזיה]] עד לשנת [[1956]], בה נפרדו דרכיהם. בשנת [[1976]] נפגשו השניים לאחר 20 שנות פירוד בתוכנית ההתרמות של ג'רי, וזאת ביוזמתו של הזמר [[פרנק סינטרה]] שהתארח בתוכנית.

=== סרטים ===
[[קובץ:Jerrylewisstar.jpg|שמאל|ממוזער|200px|כוכב על שמו של ג'רי לואיס ב[[שדרת הכוכבים של הוליווד]]]]
מאז שנת [[1949]], השתתף ג'רי לואיס בלמעלה מ-40 סרטי קולנוע, 12 מהם ביים בעצמו. בין סרטיו הידועים "ילד הגיישה" ([[1958]]), "נער המעלית" ([[1960]]), "[[הפרופסור המטורף (סרט, 1963)|הפרופסור המטורף]]" ([[1963]]), "מי דואג לעסקים?" ([[1963]]), "תכשיטי המשפחה" ([[1965]]) ו"[[מלך הקומדיה]]" ([[1983]]) בבימויו של [[מרטין סקורסזה]]. בזמן הפקת "נער המעלית", לואיס פיתח טכניקת צילום לפיה יוכל לפקח על עבודת הביום תוך כדי משחק.

מאז [[1966]] הצלחת סרטי הקומדיות שלו דעכה בגבולות [[ארצות הברית]]. אך לואיס התפרסם מחוץ לגבולותיה, בעיקר בצרפת, שם נחשב לגאון [[קולנוע]]י. במרץ [[2006]], שר התרבות הצרפתי העניק ללואיס את "[[אות לגיון הכבוד]]" וקרא לו "ה[[ליצן]] המועדף על העם הצרפתי".

במאי [[2007]], סיים כתיבת תסריט לגרסה בימתית ל"הפרופסור המטורף", שעלה ב[[סאן דייגו]] בסתיו [[2007]] וכן ב[[תיאטראות ברודוויי|ברודוויי]], [[ניו יורק]] בשנת [[2008]].

ב-[[25 בנובמבר]] [[2008]] יצא [[סרט המשך]] [[אנימציה|אנימטיבי]] ל"פרופסור המטורף", ובו שב לואיס לדובב את דמותו של הפרופסור ג'וליוס קלפ.
[[קובץ:Jerry Lewis 2009.jpg|שמאל|ממוזער|200px|ג'רי לואיס בפסטיבל קאן בשנת 2009]]

== עבודת צדקה ==

ג'רי לואיס עזר להקמתו של ארגון למען הסובלים מניוון שרירים בשנת [[1952]], ואף כיהן כיו"ר הארגון, ומאז שנת [[1966]] ערך מבצע התרמה טלוויזיוני כמדי שנה, תוך שהוא מגייס מפורסמים להופיע בתוכניתו. מאמציו סייעו לתרום למעלה מ- 2 מיליארד דולר. ב- [[1977]] היה מועמד ל[[פרס נובל לשלום]]. בשנת [[1985]] הוענק לו אות הצטיינות לשירות ציבורי מטעם משרד הביטחון ה[[אמריקני]]. בספטמבר [[2005]] הוענק לו אות הצטיינות על שידורי ההתרמה השנתיים שערך, בידי "אקדמיית אומנויות הטלוויזיה והמדע".
במבצע ההתרמה השנתי ה-40, שנערך בשנת [[2005]], ג'רי לואיס עזר להתרמת כספים ל[[צבא הישע]] (עבור נפגעי [[הוריקן קתרינה]]).

== בעיות בריאות ==

ג'רי לואיס סבל במשך שנים מבעיות גב קשות כתוצאה מתרגילי הנפילות שלו, כחלק ממערכוני ה[[סלפסטיק]] שערך, וכמעט נותר משותק. לאחר שנהג ליטול כדורי פרקודן להרגעת הכאבים, הושתל בגבו מכשיר אלקטרוני נסיוני, שפותח בידי חברת Medtronic, שעוזר לו בהרגעת הכאבים. לואיס נלחם גם ב[[סרטן הערמונית]], [[סוכרת]], ומחלת ריאות. טיפולים רפואיים למחלת הריאות גרמו לשחקן להעלות במשקלו באופן ניכר, וביוני 2006 עבר [[אוטם שריר הלב|התקף לב]].

==חייו הפרטיים==
ג'רי לואיס היה נשוי פעמיים. בשנת 1944 התחתן עם הזמרת פטי פאלמר ממנה התגרש ב-1980. ב-1983 התחתן עם הרקדנית סן די פיטניק. ללואיס יש 6 בנים ובת מאומצת.
ג'רי לואיס היה באחוות היהודים אלפא אפסילון פאי.

==קישורים חיצוניים==
{{ויקישיתוף בשורה}}
*{{imdb name|id=0001471|name=ג'רי לואיס}}
* {{ynet|אלון גור אריה|ג'רי לואיס: פרופסור מטורף עם תעודות|4162128|16 בדצמבר 2011|}}
* כריס לי, [http://www.nrg.co.il/online/47/ART2/155/214.html אגדה חיה מאוד: ג'רי לואיס לא עוצר], [[nrg]], {{כ}}12 בספטמבר 2010
* ג'רי לואיס ביצירה הקלאסית [http://video.google.com/videoplay?docid=222445394517117402# The Typewriter] מתוך הסרט [[Who'S Minding The Store]] {{כ}}

{{מנחי טקסי האוסקר}}

{{מיון רגיל:לואיס, ג'רי}}
[[קטגוריה:שחקני קולנוע וטלוויזיה יהודים אמריקאים]]
[[קטגוריה:שחקני קולנוע וטלוויזיה אמריקאים]]
[[קטגוריה:קומיקאים יהודים]]
[[קטגוריה:קומיקאים אמריקאים]]
[[קטגוריה:מנחי האוסקר]]
[[קטגוריה:מעוטרי אות לגיון הכבוד]]
[[קטגוריה:זוכי פרס אריה הזהב - מפעל חיים]]
[[קטגוריה:במאי קולנוע יהודים אמריקאים]]
[[קטגוריה:אישים שהונצחו בשדרת הכוכבים של הוליווד: טלוויזיה]]
[[קטגוריה:אישים שהונצחו בשדרת הכוכבים של הוליווד: קולנוע]]
[[קטגוריה:מסדר אוסטרליה: חברים]]
