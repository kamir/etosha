{{جعبه بازیگر
| نام                    =  فرانک کاپرا
| تصویر                  =Capra-signed 1930s.jpg
| توضیح تصویر            = فرانک کاپرا
| نام اصلی               = 
| زمینه فعالیت           = [[کارگردان]]، [[تهیه کننده]] و[[فیلمنامه نویس]]
| ملیت                   =
| تاریخ تولد             = [[۱۸ می]]، [[۱۸۹۷ (میلادی)|۱۸۹۷]]
| محل تولد               = 
| تاریخ مرگ              = [[۳ سپتامبر]] [[۱۹۹۱ (میلادی)|۱۹۹۱]]
| محل مرگ                = 
| مدفن                   =
| سال‌های فعالیت          = 

}}

'''فرانک کاپْرا''' {{انگلیسی|Frank Capra}} ([[۱۸ مه]] [[۱۸۹۷ (میلادی)|۱۸۹۷]] - [[۳ سپتامبر]] [[۱۹۹۱ (میلادی)|۱۹۹۱]])، کارگردان سرشناس ایتالیایی-آمریکایی و در کنار فیلمسازانی مثل [[جان فورد]] و [[هاوارد هاکس]]، از مهم‌ترین فیلمسازان [[دوران طلایی سینمای هالیوود]] پیش از [[جنگ جهانی دوم]] بود.

فرانک کاپرا سینماگری است که رویاهای زندگی آمریکایی را به بهترین شکل ممکن بر [[پرده نقره‌ای]] به تصویر کشید.
وی بیشتر به خاطر کمدی‌های اجتماعی پراحساسش شهرت دارد؛ ولی در کارنامه ۴۰ ساله‌اش انواع فیلم‌ها را می‌توان یافت.

کاپرا با سه [[جایزه اسکار بهترین کارگردانی|اسکار بهترین کارگردانی]] همراه با [[ویلیام وایلر]] و پس از [[جان فورد]] (با چهار [[جایزه اسکار بهترین کارگردانی|اسکار کارگردانی]]) جزء رکوردداران است.
== زندگینامه ==
وی زادهٔ [[سیسیل]] در [[ایتالیا]] است و در شش سالگی به همراه خانوادهٔ خود به [[آمریکا]] مهاجرت کرد. کاپرا ابتدا به کارهای مختلفی در سینما دست زد. اولین تجربه مهم وی در هالیوود، نوشتن فیلمنامه در استودیو [[مک سنت]] در دهه ی ۲۰ می باشد. در سال ۱۹۲۶ برای اولین بار در مقام کارگردانی قرار گرفت و فیلم ''ولگرد، ولگرد، ولگرد'' را با بازی [[هری لنگدون]] ساخت. این فیلم با معرفی [[جوان کرافورد]] هنرپیشه بزرگ سینمای کلاسیک نیز همراه بود. همکاری بین کاپرا و لنگدون با دو فیلم دیگر به نامهای ''مرد قوی'' (۱۹۲۶)، و ''زیرشلواری دراز'' (۱۹۲۷) ادامه یافت. این سه فیلم از بهترین فیلمهای هری لنگدون می باشند. در سال ۱۹۲۸ کاپرا برای اولین بار در مقام تهیه کننده نیز قرار گرفت و کمدی [[فیلم صامت|صامت]]'' [[این چیز معین (فیلم)|این چیز معین]]'' را با بازی [[ویولا دانا]] ساخت. 

پس از این دوره مسیر زندگی کاپرا با پیوستن به کمپانی کلمبیا تغییر اساسی پیدا کرد و وی در سال ۱۹۳۴ با کمدی بی نظیر ''[[در یک شب اتفاق افتاد]]'' توانست جایزه اسکار را دریافت کند. (این فیلم برای اولین بار در تاریخ سینما جایزه "[[۵ بزرگ]]" را بدست آورد). در '' [[آقای دیدز به شهر می رود]]'' و ''[[خرمن تصادفی]]'' او باز هم تصویری فاتحانه و ایده‌آلیستی از جامعه آمریکا به نمایش می گذارد و با ''[[آقای اسمیت به واشنگتن می رود]]'' یک بار دیگر اثری ستودنی را خلق می کند.

پس از خلق تعداد زیادی از شاهکارهای تحسین برانگیز سینمای کلاسیک توسط وی در دهه ۳۰ و همچنین بردن سه اسکار کارگردانی برای فیلمهای ''[[در یک شب اتفاق افتاد]]''، ''[[آقای دیدز به شهر می رود]]'' و ''[[نمی‌توانی این را با خودت ببری]]''، او نیز همچون دیگر کارگردانهای بزرگ سینمای آمریکا به جبهه های جنگ جهانی رفت تا فیلمهای مستند از جنگ تهیه کند. از جمله این مستندها ''پیش‌درآمدی یر جنگ'' (۱۹۴۳) و مجموعه کارهای ''ما چرا می جنگیم'' است. کاپرا در خلال جنگ تصمیم به ساخت ''[[آرسنیک و تور کهنه]]'' (۱۹۴۴) با بازی [[کری گرانت]] می گیرد. این فیلم یکی از شاهکارهای [[کمدی سیاه]] در تاریخ سینما و فیلمی تاثیر گذار در کارنامه کاپرا می باشد. اما بیشتر کاپرا را با ''[[چه زندگی محشری]]'' می شناسند که او در سال ۱۹۴۶ آن را ساخت و اکنون با گذشت بیش از شصت سال از زمان ساختش به یکی از محبوب ترین فیلمها نزد سینما دوستان آمریکایی و مردم جهان بدل گردیده است. 
این فیلم توسط [[مؤسسه فیلم آمریکا]] به عنوان امید بخش ترین فیلم تاریخ سینما انتخاب شده‌است.<ref>[http://www.afi.com/100Years/cheers.aspx امید بخش ترین فیلم های تاریخ سینما]، سایت (AFI)</ref>
کاپرا پس از ''چه زندگی محشری'' که در آن سال با شکست تجاری مواجه گشت تنها ۹ فیلم دیگر ساخت که دو تای آنها نیز بازسازی فیلمهای سابق خود بود. ''جیب بر شگفت انگیز'' (۱۹۶۱) با بازی [[بت دیویس]] و [[گلن فورد]] (بازسازی فیلم بانویی برای یک روز ۱۹۳۳ ساخته خودش) آخرین ساخته این استاد هنر سینما می باشد. 

کاپرا در ۳ سپتامبر ۱۹۹۱ در سن ۹۴ سالگی درگذشت.

== فیلم‌شناسی ==
مشهورترین فیلم‌های فرانک کاپرا عبارت‌اند از:
* ۱۹۴۶ - [[چه زندگی شگفت‌انگیزی]] {{انگلیسی|It's a Wonderful Life}}
* ۱۹۴۴ - [[آرسنیک و تور کهنه (فیلم)|آرسنیک و تور کهنه]]
* ۱۹۳۹ - [[آقای اسمیت به واشینگتن می‌رود]] {{انگلیسی|Mr. Smith Goes to Washington}}
* ۱۹۳۸ - [[نمی‌توانی این را با خودت ببری]] {{انگلیسی|You Can't Take It with You}}
* ۱۹۳۶ - [[آقای دیدز به شهر می‌رود]] {{انگلیسی|Mr. Deeds Goes to Town}}
* ۱۹۳۴ - [[در یک شب اتفاق افتاد]] {{انگلیسی|It Happened One Night}}
* ۱۹۳۰ - [[تحت هر شرایطی (فیلم)|تحت هر شرایطی]] {{انگلیسی|Rain or Shine}}

== منابع ==
{{پانویس}}
* [http://www.britannica.com www.britannica.com]

{{اسکار بهترین کارگردانی}}
{{مجریان مراسم جوایز اسکار}}
{{مستند کردن|VIAF=14767184}}
{{گلدن گلوب بهترین کارگردانی}}

{{ترتیب‌پیش‌فرض:کاپرا، فرانک}}

[[رده:آمریکایی‌های پیرو کلیسای کاتولیک رم]]
[[رده:آمریکایی‌های ضد کمونیست]]
[[رده:افراد آمریکایی سیسیلی‌تبار]]
[[رده:افراد با تابعیت آمریکایی]]
[[رده:افسران ارتش ایالات متحده آمریکا]]
[[رده:اهالی استان پالرمو]]
[[رده:برندگان جایزه اسکار بهترین کارگردانی]]
[[رده:برندگان جایزه گلدن گلوب بهترین کارگردانی]]
[[رده:پیاده‌روی مشاهیر هالیوود]]
[[رده:تهیه‌کنندگان فیلم اهل آمریکا]]
[[رده:جمهوری‌خواهان اهل کالیفرنیا]]
[[رده:دانش‌آموختگان انستیتوی فناوری کالیفرنیا]]
[[رده:درگذشتگان ۱۹۹۱ (میلادی)]]
[[رده:درگذشتگان به علت سکته قلبی]]
[[رده:درگذشتگان به علت نارسایی قلبی]]
[[رده:دریافت‌کنندگان نشان ملی هنر آمریکا]]
[[رده:زادگان ۱۸۹۷ (میلادی)]]
[[رده:زادگان ۱۹۰۳ (میلادی)]]
[[رده:فیلم‌نامه‌نویسان اهل آمریکا]]
[[رده:کارگردانان اهل ایالات متحده آمریکا]]
[[رده:کارگردانان اهل ایتالیا]]
[[رده:کارگردان‌های ایتالیایی‌تبار]]
[[رده:مرگ و میر ناشی از بیماری‌های قلب و عروق در کالیفرنیا]]
[[رده:مهندسان شیمی اهل آمریکا]]
[[رده:نظامیان ایالات متحده آمریکا در جنگ جهانی اول]]
[[رده:نظامیان ایالات متحده در جنگ جهانی دوم]]
