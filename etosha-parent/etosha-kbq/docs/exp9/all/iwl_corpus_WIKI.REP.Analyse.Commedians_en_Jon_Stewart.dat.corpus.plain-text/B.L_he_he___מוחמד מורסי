{{מנהיג1
|שם=מוחמד מורסי
|מדינה=[[מצרים]]
|תמונה=[[קובץ:Mohamed Morsi-05-2013.jpg|200px|מרכז]]
|כיתוב=[[תמונה:Muhammed Morsi Signature.png|100px]]
|שם בשפת המקור=محمد مرسى
|תאריך לידה=[[20 באוגוסט]] [[1951]]
|מקום לידה=[[מחוז א-שרקיה|מחוז א־שרקיה]], [[מצרים]]
|תאריך פטירה=
|מקום פטירה=
|מפלגה=[[מפלגת החופש והצדק]]
|בת-זוג=נגלא מחמוד
|אתר אינטרנט=
|תפקיד1={{תפקיד מנהיג
|שם התפקיד=[[נשיא מצרים]]
|למניין=5
|התחלת כהונה=30 ביוני 2012 
|סיום כהונה= 3 ביולי 2013
|סגן=
|הקודם בתפקיד=[[מוחמד חוסיין טנטאווי]] (בפועל)
|הבא בתפקיד=[[עדלי מנסור]] (זמני)
}}
}}
[[ד"ר]] '''מוחמד מוחמד מוֹרְסִי עִיסַא אֶל־עַיַּאט''' (ב[[ערבית]]: '''محمد محمد مرسى عيسى العياط'''; נולד ב־[[8 באוגוסט]] [[1951]]) הוא [[פוליטיקאי]] [[מצרי]], איש התנועה ה[[אסלאמיזם|אסלאמיסטית]] [[האחים המוסלמים]], שנבחר ל[[נשיא מצרים|נשיא מצרים]] ב-[[30 ביוני|ביוני]] [[2012]] בבחירות הדמוקרטיות הראשונות במדינה לאחר [[ההפיכה במצרים (2011)|ההפיכה שסיימה את שלטונו]] של [[חוסני מובארכ]]. בשנה שבה היה בתפקידו, נתקל שלטונו של מורסי במורת רוח ופעולות מחאה המוניות, שהגיעו לעתים עד כדי מהומות אלימות, מצד חלק גדול מהציבור המצרי. ביולי [[2013]], בעקבות [[גל המחאות במצרים (2013)|גל המחאות]], ביצע [[צבא מצרים]] [[הפיכה]] ובה הדיח את מורסי, מינה במקומו כנשיא זמני את נשיא [[בית המשפט החוקתי העליון של מצרים|בית המשפט החוקתי העליון]] [[עדלי מנסור]], והודיע על קיום [[הבחירות לנשיאות מצרים (2014)|בחירות חדשות מוקדמות לנשיאות]].{{הערה|[http://www.haaretz.co.il/opinions/.premium-1.2100298 הארץ].}}

==ביוגרפיה==
מוחמד מורסי נולד ב־[[8 באוגוסט]] [[1951]] ב[[מחוז א-שרקיה]] שבצפון [[מצרים]]. הוא נישא בשנת [[1979]] לבת דודו, נגלא, ולהם חמישה ילדים.{{הערה|{{וואלה!|ניר יהב|הגברת הראשונה של מצרים היא בכלל "אום-אחמד"|2544531|25 ביוני 2012||13}}}}

בשנת [[1975]] קיבל מורסי [[בוגר אוניברסיטה|תואר ראשון]] ב[[הנדסה]] מ[[אוניברסיטת קהיר]]. לאחר שנתיים בצבא, השלים ב-[[1978]] תואר שני, וב־[[1982]] קיבל תואר [[דוקטור]] בתחום [[הנדסת חומרים]] מ[[אוניברסיטת דרום קליפורניה]]. בשנים [[1982]]–[[1985]] היה חוקר ב[[אוניברסיטת המדינה של קליפורניה בנורת'רידג׳]]. ב־[[1985]], אחרי 7 שנים ב[[ארצות הברית]], שבה המשפחה למצרים ומורסי היה למרצה ב[[אוניברסיטת זקאזיק]].

== חייו הפוליטיים ==
בשנים [[2000]] - [[2005]] כיהן ב[[הפרלמנט המצרי|פרלמנט המצרי]]. הוא נבחר כמועמד עצמאי, כיוון שבתקופת שלטון [[חוסני מובארכ|מובארכ]] הוגבלה התמודדותם של מועמדי [[האחים המוסלמים]]. ב-[[2006]] נעצר במהלך [[הפגנה]] ונכלא למשך 7 חודשים. ב-28 בינואר [[2011]] נעצר במסגרת גל מעצרי מנע, אך כעבור יומיים איבד השלטון את אחיזתו בבתי המעצר ומורסי שוחרר. שבועיים אחר כך הושלמה המהפכה במצרים. בינואר 2012 התקיימו הבחירות לפרלמנט ו[[מפלגת החופש והצדק]] של האחים המוסלמים זכתה ב-41% מהמושבים. מורסי נבחר כמועמד המפלגה ל[[הבחירות לנשיאות מצרים (2012)|נשיאות מצרים]], זאת לאחר שמועמדותו של [[חיירת א-שאטר|חיירת א־שאטר]] נפסלה. בסיבוב הראשון של הבחירות זכה למספר הרב ביותר של הקולות (כרבע מקולות המצביעים) והעפיל לסיבוב השני, שהתקיים ב־[[16 ביוני|16]] - [[17 ביוני]] 2012. בסיבוב השני ניצח את [[אחמד שפיק]] עם 51.7 אחוזים מהקולות ונבחר לנשיא מצרים החדש.

ביולי 2012 הטיל מורסי על שר המים, [[הישאם קנדיל]], להקים ממשלה חדשה. ב-[[12 באוגוסט]] 2012, הדיח את [[מוחמד חוסיין טנטאווי]] מתפקידו כשר ההגנה וראש המועצה הצבאית, יחד עם רמטכ"ל צבא מצרים ו-3 גנרלים בכירים נוספים.

בדצמבר 2012 הורה על עריכת [[משאל עם]] לאישור [[חוקה]] חדשה למצרים, ונתקל בגל מחאות בהשתתפות אלפי מפגינים, שחייב פריסת מאות חיילים סביב ארמון הנשיאות. מפגינים אחדים נורו למוות.{{הערה|{{וואלה!|ניר יהב|מצרים: אלפים הפגינו נגד מורסי, מתחם הארמון נפרץ|2595824|11 בדצמבר 2012||13}}}}

=== ההפיכה ב-2013 ===
בסוף יוני 2013, במלאת שנה לבחירתו לנשיא, נערכו במצרים הפגנות המוניות בקריאה להתפטרותו.{{הערה|{{ynet|רועי קייס|צבא מצרים: למורסי יש 48 שעות לפתור המשבר|4399371|1 ביולי 2013|}}}} ב-3 ביולי, בתום [[אולטימטום]] שהציב [[צבא מצרים]] בראשות שר ההגנה שמינה מורסי, הגנרל [[עבד אל-פתאח אל-סיסי]], הודיע הצבא למורסי שאינו עוד נשיא מצרים. הצבא מינה ממשלת מעבר אזרחית בראשות נשיא [[בית המשפט החוקתי העליון של מצרים]] [[עדלי מנסור]].{{הערה|{{ynet|רועי קייס ואליאור לוי|הצבא הודיע למורסי: אינך עוד נשיא מצרים|4400507|3 ביולי 2013|}}}} מורסי נעצר, ודווח שיעמוד לדין באשמת הרג חיילים וקשירת קשר עם ארגון [[חמאס]]<ref>[http://www.mako.co.il/news-world/arab/Article-37b21b5bfc91041004.htm?sCh=31750a2610f26110&pId=2082585621 מצרים: הנשיא המודח מורסי יואשם ברצח ובקנוניה עם חמאס], "[[חדשות 2]]", 26 ביולי 2013{{ש}}{{ynet|רועי קייס|מורסי יואשם בהרג חיילים וניהל קשר עם חמאס|4410029|26 ביולי 2013|}}</ref> 

=== העמדתו לדין ===
משפטו של מורסי החל ב-[[4 בנובמבר]] [[2013]] ובו הואשם יחד עם 14 בכירים נוספים בתנועת "[[האחים המוסלמים]]" ב[[רצח]] ו[[הסתה לרצח]] של מפגינים במהלך המהומות שקדמו להדחתו. מורסי הכריז שהוא הנשיא הנבחר של [[מצרים]], וכפר בסמכותו של בית המשפט לשפוט אותו.{{הערה|{{הארץ|ג'קי חורי|מורסי סירב ללבוש מדי עציר בפתיחת משפטו; השופט דחה את המשך הדיונים|1.2157244|4 בנובמבר 2013}}}}מורסי הואשם בהמשך גם בעבירות נוספות, בהן הדלפת סודות ל[[קטאר]], [[קשירת קשר]] עם ארגון [[חמאס]] לערעור על היציבות במדינה ובארגון בריחה מהכלא בזמן המחאות הנרחבות שהובילו להפלת הנשיא [[חוסני מובארכ]]. 

ב-[[21 באפריל]] [[2015]] נגזרו עליו ועל 12 חברים נוספים ב"אחים המוסלמים" 20 שנות מאסר ללא אפשרות לחנינה בגין מעשי אלימות, חטיפה ועינויים באירועים שקדמו ל[[ההפיכה במצרים (2013)|הפיכה]] ב-2013, אולם הם זוכו מרצח, סעיף הנושא עמו [[עונש מוות]]. <ref>{{קישור כללי|הכותב = |כתובת = http://news.walla.co.il/item/2847846|כותרת = נשיא מצרים המודח מורסי נידון ל-20 שנות מאסר|תאריך = באתר וואלה, 21 באפריל 2015}}</ref>

ב-16 במאי 2015, נגזר עליו עונש מוות.

== עמדותיו ==
מורסי הוא איש [[האחים המוסלמים]], תנועה [[אסלאמיזם|אסלאמית]] [[רדיקליות|רדיקלית]] השואפת ליצירת [[תאוקרטיה]] [[אסלאם|מוסלמית]] בכל שטחי [[המזרח התיכון]]. 

טרם בחירתו לנשיא הביע מורסי התנגדות לקיומה של [[מדינת ישראל]] והתבטא בחריפות נגדה, גם בהתבטאויות בעלות נימה [[אנטישמיות|אנטישמית]] כגון "מוצא הציונים מן הקופים והחזירים" כלשונו.{{הערה|{{nrg||מוחמד מורסי: "מוצא הציונים מהקופים והחזירים"|426/887|5 בינואר 2013||1|2}}}}

== קישורים חיצוניים ==
{{מיזמים|ויקיציטוט=מוחמד מורסי}}
* {{אנציקלופדיה ynet|מוחמד מורסי|2374074|MjM3NDA3NF8zNTMwNDg2NDZfMTQ4NjgzNjAw}}
* {{וואלה!|ניר יהב|מוחמד מורסי מהאחים המוסלמים נבחר לנשיא מצרים|2544230|24 ביוני 2012||17}}
* {{הארץ|צבי בראל|המהנדס האיסלאמי שכבש את הארמון בקהיר |1.1743642|29 ביוני 2012}}
* {{ישראל היום|יורי ילון ודניאל סיריוטי|צביעות מצרית: מורסי כתב לפרס - והכחיש|19817|1 באוגוסט 2012}}
* {{nrg|אודי בלנגה|המהפכן: פרופיל מיוחד על בעל הבית המצרי|395/965|18 באוגוסט 2012||1|2}}
* {{הארץ|צבי בראל|אין עוד מלבדו, נשיא מצרים מפחד רק מאללה|1.1819142|7 בספטמבר 2012}}
* {{ישראל היום|דן לביא|מורסי תוקף את ארה"ב: "קנתה את השנאה בעולם הערבי"|21617|23 בספטמבר 2012|}}
* {{mako|אבי גרפינקל|המתווך המדומה|42fa111c3e82b31006|weekend-articles|22 בנובמבר 2012}}

==הערות שוליים==
{{הערות שוליים}}

{{שליטי מצרים המודרנית}}

{{מיון רגיל:מורסי, מוחמד}}
[[קטגוריה:פוליטיקאים מצרים]]
[[קטגוריה:האחים המוסלמים]]
[[קטגוריה:נשיאי מצרים המודרנית]]
