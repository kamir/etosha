{{Dopracować|źródła=2015-03}}
{{Biblioteka infobox
 |nazwa = Biblioteka Kongresu<br /><small>''Library of Congress''</small>
 |grafika = ThomasJeffersonBuildingLOC.jpg
 |opis_zdjęcia = Biblioteka Kongresu
 |dzień_założenia =
 |rok_założenia = 1800
 |tytuły_dyrektora =
 |dyrektor = James H. Billington
 |wielkość_zbiorów =
 |rodzaje_zbiorów =
 |państwo = US-DC
 |miasto = [[Waszyngton]]
 |adres = 101, Independence Ave, SE
 |filie =
 |biblioteki_partnerskie =
 |www = http://www.loc.gov/
 |commons = Category:Library of Congress
 |mapa =
 |współrzędne = 38°53'16"N, 77°0'14"W
}}
'''Biblioteka Kongresu''' ({{ang.|Library of Congress}}) – [[Stany Zjednoczone Ameryki|amerykańska]] [[biblioteka]] w [[Waszyngton]]ie, będąca największą tego typu instytucją na świecie. 

Biblioteka gromadzi ponad 142 mln różnego rodzaju dokumentów, ponad 29 mln [[książka|książek]], 58 mln [[rękopis]]ów, 4,8 mln [[mapa|map]] i [[Atlas (publikacja)|atlasów]], 12 mln fotografii, 6 mln [[mikrofilm]]ów, 3,5 mln dokumentów muzycznych, 500.000 [[film]]ów; wszystko w ponad 460 językach. 7% zbiorów to dokumenty w językach słowiańskich, w tym największy w USA zbiór polskich książek. Całość zajmuje 856 km półek. Biblioteka dysponuje (w 3 budynkach) 22 czytelniami ogólnymi, 3 wydzielonymi czytelniami dla kongresmenów oraz biblioteką sztuki (''John F. Kennedy Center''). Zatrudnia 5 tysięcy pracowników. Wyposażona jest w system komputerowy o pojemności 13 mln rekordów oraz w 3000 terminali. Pełni funkcję [[Biblioteka narodowa|biblioteki narodowej]].

== Historia ==
Za początkową datę powstania Biblioteki Kongresu można uznać 1800, kiedy to na polecenie prezydenta [[John Adams|Johna Adamsa]] przeniesiono zbiór książek prawniczych i literatury klasycznej z siedziby jednego z klubów literackich w [[Filadelfia|Filadelfii]] do siedziby rządu w [[Waszyngton|Dystrykcie Kolumbii]]. Dodatkowo rząd przeznaczył 5000 dolarów na zakup książek w Londynie. W ten sposób w 1801 do [[Waszyngton]]u, statkiem „American”, przypłynęło 740 książek i trzy mapy. Biblioteka mieściła się początkowo w budynku Kongresu Stanów Zjednoczonych, gdzie część zbiorów spłonęła podczas pożaru 1814 – budynek został podpalony przez brytyjskich żołnierzy. W 1815 [[Thomas Jefferson]] sprzedał swoje prywatne zbiory, czyli ponad 6 tysięcy tytułów, Kongresowi, który przekazał zakup bibliotece. Część zbiorów bibliotecznych została zniszczona w kolejnym pożarze w 1851. W 1867 zbiory biblioteczne powiększyły się o 22 529 książek, tysiąc rzadkich map oraz inne materiały związane z historią Stanów Zjednoczonych. Od tamtej pory Biblioteka Kongresu jest największą biblioteką USA. Od 1870 biblioteka otrzymuje [[egzemplarz obowiązkowy]].

== Bibliotekarze Biblioteki Kongresu (wybór) ==
* [[John James Beckley]] (1757-1807) – pierwszy bibliotekarz z mianowania prezydenta [[Thomas Jefferson|Thomasa Jeffersona]],
* [[George Watterson]] (1783-1854) – trzeci bibliotekarz w historii biblioteki, propagował ideę Biblioteki Kongresu, jako biblioteki narodowej,
* [[Rand Spofford]] (1825-1908) – przejął zbiory [[Smithsonian Institution]], w zamian, obiecał otworzyć bibliotekę dla wszystkich zainteresowanych (wcześniej mieli do niej dostęp tylko członkowie rządu). Przekonał również Kongres, że zbudowanie oddzielnego budynku bibliotecznego jest niezbędne dla rozwoju Biblioteki,
* [[Herbert Putnam]] (1861-1955) – pierwszy bibliotekarz z wykształceniem bibliotekoznawczym. Stworzył System [[Klasyfikacja Biblioteki Kongresu|Klasyfikacji Biblioteki Kongresu]] używany do dziś.

== Siedziba biblioteki ==
[[Plik:LOC Main Reading Room Highsmith.jpg|thumb|Czytelnia biblioteki]]
Do 1818 Biblioteka mieściła się w Blodget’s Hotel, potem została przeniesiona na strych budynku Kongresu. Dopiero w 1824 zbiory przeniesiono do holu, w centralnej części budynku. W 1897 po 11 latach prac budowlanych, Biblioteka otrzymała własny budynek. Obecnie Biblioteka zajmuje powierzchnię 29 ha i składa się z trzech budynków:

; Budynek im. Thomasa Jeffersona 
Budynek im. Thomasa Jeffersona (''Library of Congress Thomas Jefferson Building'') został otwarty w 1897 i znajduje się przy 1st St SE. W budynku znajdują się:
* Czytelnia Główna (''Main Reading Room'')
* Czytelnia członków Kongresu (''Congressional Members Room'')
* Czytelnia Europejska (''European Reading Room'')
* Czytelnia Azjatycka (''Asian Reading Room'')
* Czytelnia Hiszpańska (''Hispanic Reading Room'')
* Czytelnia Afryki i Środkowego Wschodu (''African and Middle Eastern Division Reading Room'')
* Czytelnia Starych Książek i Zbiorów Specjalnych (''Rare Book and Special Collections Reading Room'')
* Czytelnia Historii Lokalnej i Genealogii (''Local History and Genealogy Reading Room'')
* Czytelnia Mikrofilmów (''Microform Reading Room'')
* Centrum Literatury Dziecięcej (''Children’s Literature Center'')
* Centrum Amerykańskiego Folkloru (''American Folklife Center'')

; Budynek im. Johna Adamsa
Budynek im. Johna Adamsa (''Library of Congress John Adams Building'') został otwarty w 1939 i znajduje się przy 2nd St SE. W budynku znajduje się Czytelnia Naukowo-Biznesowa (''Science and Business Reading Room'').

; Budynek im. Jamesa Madisona 
Budynek im. Jamesa Madisona (''Library of Congress James Madison Memorial Building'') został otwarty w 1981 i znajduje się przy Independence Ave SE. W budynku znajdują się:
* Czytelnia Biblioteki Prawniczej (''Law Library Reading Room'')
* Czytelnia Czasopism (''Newspaper and Current Periodical Reading Room'')
* Czytelnia Geograficzna i Map (''Geography and Map Reading Room'')
* Czytelnia Sztuki (''Performing Arts Reading Room'')
* Czytelnia Druków i Fotografii (''Prints and Photographs Reading Room'')
* Czytelnia Filmowo-Telewizyjna (''Motion Picture and Television Reading Room'')
* Czytelnia Rękopisów (''Manuscript Reading Room'')
* Centrum Nagrań Dźwiękowych (''Recorded Sound Reference Center'')

== Ważniejsze zbiory ==
* [[Biblia Gutenberga]],
* pierwsza książka wydana w Stanach Zjednoczonych – ''The Bay Psalm Book'' (1640 Cambridge, Mass),
* książka sznurkowa – stworzoną przez artystę [[Keith Smith|Keitha Smitha]]; zamiast zadrukowanych kart, przez strony książki poprzeplatane są sznurki,
* kolekcja kieszonkowych globusów,
* zbiory prywatnych bibliotek: [[Adolf Hitler|Hitlera]], [[Susan B. Anthony]], [[Theodore Roosevelt|Theodora Roosevelta]], rosyjskiej rodziny carskiej,
* najmniejsza książka świata – ''Old King Cole''.

== Zobacz też ==
* [[Kongres Stanów Zjednoczonych]]
* [[Senat Stanów Zjednoczonych]]
* [[Izba Reprezentantów Stanów Zjednoczonych]]
* [[Kapitol Stanów Zjednoczonych]]

== Bibliografia ==
* Carol Highsmith and Ted Landphair, ''The Library of Congress America’s Memory'', Golden, 1994.
* Gail Sakurai, ''The Library of Congress'', New York 1998.
* Lois Mai Chan, ''Guide to the Library of Congress Classification'', Englewood, 1999.

{{Kontrola autorytatywna}}

{{SORTUJ:Library of Congress}}
[[Kategoria:Biblioteki narodowe]]
[[Kategoria:Biblioteki w Waszyngtonie]]
[[Kategoria:Kongres Stanów Zjednoczonych]]
