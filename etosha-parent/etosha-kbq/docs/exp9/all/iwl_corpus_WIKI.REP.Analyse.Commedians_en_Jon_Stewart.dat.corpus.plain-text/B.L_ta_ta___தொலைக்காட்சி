{{விக்கியாக்கம்}}
{{About|தொலைக்காட்சி ஊடகத்தை|தொலைக்காட்சி பெட்டியைக் குறித்து அறிய|தொலைக்காட்சிப் பெட்டி}}
[[படிமம்:Braun HF 1.jpg|thumb|200px|தொலைக்காட்சிப் பெட்டி]]
[[File:Ubuntu TV screenshot.png|thumb|right|190px|[[உபுண்டு]] தொலைக்காட்சிப் பெட்டி]]
'''தொலைக்காட்சி''' (''Television'','''TV''' ) என்பது ஒரு [[தொலைத்தொடர்பு]] [[ஊடகம்]] ஆகும். இதன் மூலம் ஒற்றை வண்ண (கறுப்பு-வெள்ளை) அல்லது  வண்ணமிகு [[wikt:ஒளிதம்|ஒளிதங்களைப்]] பரப்பவும் பெறவும் முடியும். இது காட்சியின் [[ஒளி]], [[ஒலி]]யை பதிவு செய்து ஒன்றாக இணைத்து ஒளிபரப்பப்படுகிற விதத்தில் தொகுத்துத் தருகின்றது. வழக்குமொழியில் '''தொலைக்காட்சி''' என்பது [[தொலைக்காட்சிப் பெட்டி]]யையும் [[தொலைக்காட்சி நிகழ்ச்சி]]களையும் தொழினுட்பம் சார்ந்த [[தொலைக்காட்சி பரப்புகை]]யையும் சூழமைவுக்கேற்ப குறிக்கலாம். தொலைவில் நிகழும் காட்சிகளைக் கொணர்ந்து காட்டுவதால் தொலைக்காட்சி எனப்படுகிறது.

1920களிலேயே தொலைக்காட்சிப் பெட்டிகள் புழக்கத்தில் வந்தமையால் இன்று வீடுகளிலும் [[வணிகம்|வணிக]] மற்றும் பிற நிறுவனங்களிலும் தொலைக்காட்சிப் பெட்டிகள் சாதாரணமாக உள்ளன. விளம்பரங்கள், மனமகிழ்வு நிகழ்ச்சிகள் மற்றும் செய்திகளுக்கான ஊடகமாக பெரிதும்  வளர்ந்துள்ளது. 1950களிலிருந்து மக்கள் கருத்தை உருவாக்குவதில் தொலைக்காட்சி ஊடகம் முன்னிலை வகிக்கிறது.<ref name="Diggs-Brown2011p53">Diggs-Brown, Barbara (2011) [http://books.google.com/books?id=7c0ycySng4YC&pg=PA53&lpg=PA53 ''Strategic Public Relations: Audience Focused Practice''] p.48</ref> ஒளிபரப்பப்பட்ட நிகழ்ச்சிகளைத் தவிர, 1970கள் முதல்  [[ஒளிதப் பேழைகள்]], [[சீரொளி வட்டு]]க்கள், [[டிவிடி-ஒளிதம்|டிவிடிக்கள்]],  அண்மையில்  [[நீலக்கதிர் வட்டு]]க்கள் வந்தபிறகு பதிவு செய்யப்பட்ட தொலைக்காட்சி நிகழ்ச்சிகளைக் காணவும் தொலைக்காட்சிப் பெட்டிகள் பயனாகின்றன. அண்மைக் காலங்களில் [[இணையத் தொலைக்காட்சி]] என [[இணையம்]] மூலமாகவும் தொலைக்காட்சி காணக்கூடிய வசதி வந்துள்ளது.

[[மூடிய-மின்சுற்று தொலைக்காட்சி]] (CCTV) போன்ற மற்ற வகைகள் இருப்பினும் இந்த ஊடகத்தின் முதன்மைப் பயன்பாடு [[புவிப்புறத் தொலைக்காட்சி|பரப்புகைத் தொலைக்காட்சி]]க்காகும். 1920களில் உருவான வானொலி ஒலிபரப்பினை ஒட்டி தொலைக்காட்சி ஒளிபரப்பும் வடிவமைக்கப்பட்டது.  மிகுந்த ஆற்றல் மிக்க வானலைப் பரப்புனர்களால் ஒளிபரப்பப்படும் தொலைக்காட்சி குறிப்பலைகள் தனிநபர் தொலைக்காட்சிப் பெட்டிகளை எட்டுகின்றன.

[[தொலைக்காட்சி பரப்புகை அமைப்பு]] பொதுவாக 54–890 [[மெகா ஏர்ட்சு]] அலைக்கற்றையில் வரையறுக்கப்பட்ட அலைவரிசைகளில் ஒளிபரப்பப்படுகிறது.<ref>[http://www.csgnetwork.com/tvfreqtable.html ''Television Frequency Table''], CSGNetwork.com., a Division of Computer Support Group.</ref> தற்காலத்தில் பல நாடுகளிலும் ஒலிக் குறிப்பலைகள் முப்பரிமான ஒலியாகவும் சூழொலியாகவும் பரப்பப்படுகின்றன.2000ஆம் ஆண்டு வரை தொலைக்காட்சி சேவைகள் பொதுவாக [[அலைமருவித் தொலைக்காட்சி|அலைமருவிய]] குறிப்பலைகளாக ஒளிபரப்பப்பட்டன. கடந்த பத்தாண்டுகளாக பல நாடுகளிலும் தொலைக்காட்சி ஒளிபரப்புகள் முற்றிலும் [[எண்ணிமத் தொலைக்காட்சி|எண்ணிம]] வடிவத்திற்கு மாறி விட்டன.

[[File:Crt television.ogg|thumb|1980இல் உருவாக்கப்பட்ட தொலைக்காட்சிப் பெட்டியின் இயக்கத்தை விளக்கும் ஒளிதம்]]
ஓர் வழமையான [[தொலைக்காட்சிப் பெட்டி]]யில் பல மின்னணுவியல் சுற்றட்டைகள் பொருத்தப்பட்டிருக்கும்; இவற்றில் முதன்மையானவை பரப்பப்பட்ட அலைக்கற்றையிலிருந்து விரும்பிய அலைவரிசையை மட்டும் பிரித்தெடுக்கும் [[இசைவித்த வானலை அலைவெண் வாங்கி]]யும் அந்த அலைவரிசையை அதே அதிர்வெண் கொண்ட உட்புற அலைவரிசையுடன்  கலக்க வைத்து தொலைக்காட்சி குறிப்பலைகளைப் பெறும் [[கலவைக்கருவி]]யும்  ஆகும். இத்தகைய இசைவியும் கலவைக்கருவியும் இல்லாத தொலைக்காட்சிப் பெட்டிகள் [[ஒளிதக் காட்டி]]கள் எனப்படுகின்றன. தொலைக்காட்சி குறிப்பலைகள் பல சீர்தரங்களில் அமைந்துள்ளன. மேலும் ஒளிபரப்பு அமைப்புகளும் [[எண்ணிமத் தொலைக்காட்சி]] மற்றும் [[உயர் வரையறு தொலைக்காட்சி]] (HDTV) என  முன்னேறி வருகின்றன. தொலைக்காட்சி அமைப்புகள் பொதுவாக நேரடி கண்காணிப்பு கடினமானதாகவோ ஆபத்தானதாகவோ உள்ள இடங்களில் கடுங் கண்காப்பு, தொழிற்சாலை செயல்முறைக் கட்டுப்பாடு மற்றும் ஆயுத வழிசெலுத்துமை போன்ற செயற்பாடுகளிலும் பயன்படுத்தப்படுகின்றன.

தொலைக்காட்சிகளின் சமூகத் தாக்கமாக சிறுவர்களின் தொலைக்காட்சிக் காணலுக்கும் கவனம்குறைந்த மிகு இயக்க பிறழ்வு (ADHD)க்கும் தொடர்பு உள்ளதாகக் கண்டறியப்பட்டுள்ளது.<ref>[http://www.sciencedaily.com/releases/2004/04/040406090140.htm Study Finds Link Between Television Viewing And Attention Problems In Children] retrieved 19 July 2012</ref>

==விளம்பரப்படுத்தல்==

தொலைக்காட்சியானது இன்று சக்திவாய்ந்த, மக்களைக்கவர்ந்திழுக்கும் சாதனமாக உள்ளமையால் விளம்பரதாரர்கள் தமது [[விளம்பரம்|விளம்பரங்களைக்]] காட்சிப்படுத்த அநேகமாகத் தொலைக்கட்சிகளையே நாடுகின்றனர். பல தொலைக்காட்சிகள் விளம்பரதாரர்கள் கொடுக்கும் பணத்தின் அடிப்படையில் விளம்பரங்களைக் காட்சிப்படுத்துகின்றன. விளம்பரம் தொலைக்காட்சியின் முக்கிய வருமானங்களில் ஒன்றாகவும் உள்ளது.

==தொலைக்காட்சிப் பெட்டிகளின் விற்பனை==

வட அமெரிக்காவில் சராசரியாக ஏழுவருடங்களுக்கு ஒருமுறை ஒருவர் தொலைக்காட்சிப் பெட்டியொன்றை வாங்குகின்றார். ஒருவீட்டில் சராசரியாக 2.8 தொலைக்காட்சிப் பெட்டிகள் உள்ளன. 2011 ஆம் ஆண்டளவில் 48 மில்லியன் தொலைக்காட்சிப் பெட்டிகள் விற்கப்பட்டன. அவற்றின் சராசரி விற்பனைத்தொகை 460 [[அமெரிக்க டொலர்|அமெரிக்க டொலர்களாகவும்]] சராசரி அளவு 38 [[அங்குலம்|அங்குலமாகவும்]] உள்ளது.

{| class="wikitable" style="width:50%;"
!colspan=3| Q2 2013 இல் உலகளாவிய பெரிய திரை தொலைக்காட்சி தொழில்நுட்பம் பிராண்ட் வருவாய் பங்கு
|-
!|உற்பத்தியாளர் 
!|[http://www.displaysearch.com/ காட்சித் தேடல்]  
|- 
|| [[சம்சுங் இலக்ட்ரோனிக்ஸ்]] || 26.5%
|-
|| [[எல்ஜி எலெக்ட்ரானிக்ஸ்]] || 16.3%
|-
|| [[சோனி]] || 8%
|-
|| பனசொனிக் || 5.3%
|-
|| டிசிஎல் (TCL) || 5.1%
|-
|| ஏனையவை || 38.8%
|}

{| class="wikitable" style="width:50%;"
|-
!colspan=2| 2012 இல் தொழில்நுட்பம் மூலம் உலகளாவிய தொலைக்காட்சி ஏற்றுமதி
|-
!|தொழினுட்பம்
!|[http://www.displaysearch.com/ காட்சித் தேடல்] 
|-
||எல்சீடி தொலைக்காட்சி|| 87.3%
|-
||[[மின்மக் காட்சி|மின்மத் தொலைக்காட்சி]] || 5.7%
|-
||[[கரிம ஒளிகாலும் இருமுனையம்|ஒஎல்ஈடி தொலைக்காட்சி]] || 0.0%
|- 
||[[எதிர்மின் கதிர் குழாய்|சீஆர்ரி தொலைக்காட்சி]] || 6.9%
|-
||ஆர்பி தொலைக்காட்சி || 0.0% 
|-
||மொத்தம் || 100% 
|}
<small>
* Note: Vendor shipments are branded shipments and exclude OEM sales for all vendors
</small>

==தொலைக்காட்சி பார்ப்பதன் நன்மைகள்==
*தொலைக்காட்சி பார்ப்பதால் நாம் உலகத்தில் நடக்கும் விடயங்களை அறியலாம்.
*தொலைக்காட்சியில் சிறுவர்கள் கல்வி சம்பந்தமானவற்றை பார்க்கலாம்.
*நாம் தொலைக்காட்சியில் பாட்டுக்களை கேட்டு மகிழலாம்.
*விந்தைமிகு விஞ்ஞானத்தின் வளர்ச்சியினால் நாளுக்கு நாள் புதிய பல கருவிகள் கண்டுபிடிக்கப்படுகின்றன. மக்கள் வாழ்க்கையை இன்பமயமாக்குவதற்கு அவை பெரிதும் உதவுகின்றன. வானொலி, தொலைக்காட்சி, திரைப்படம் ஆகியன விஞ்ஞானத்தின் விந்தைமிகு வெளிப்பாடுகளிற் சிலவாகும்.

==தொலைக்காட்சி பார்ப்பதால் ஏற்படும் தீமைகள்==
*தொலைக்காட்சியை ஒருவர் மிக அருகிலிருந்தோ அல்லது தொடர்ந்து அதிக நேரமாகவோ பார்த்தால் அவர் கண் பார்வை பாதிக்கப் பட வாய்ப்புண்டு.
*தொலைக்காட்சியை ஒருவர் அதிகமாக பார்ப்பதால் அது கல்வி போன்ற விடயங்களிலிருந்து அவர் கவனத்தைக் குறையச்செய்து விடவும் வாய்ப்புண்டு.

==தொலைக்காட்சி பார்ப்பதால் ஏற்படும் தீமைகளை தவிர்க்கும் வழிகள்==
*தொலைக்காட்சியை பத்தடி தூரத்திற்கு பின்னிருந்து பார்க்க வேண்டும்.
*தொலைக்காட்சியை அதிக நேரம் தொடர்ந்து பார்ப்பதைத் தவிர்க்க வேண்டும்.

==சான்றுகோள்கள்==
<references/>
== வெளி இணைப்புகள் ==
* [http://ta.chinabroadcast.cn/1/2006/08/25/30@38357.htm உலகில் மிக பெரிய தொலைக்காட்சி - சீன வானொலிக் கட்டுரை] {{த}}

[[பகுப்பு:ஒளியியல்]]
[[பகுப்பு:ஒளி]]
[[பகுப்பு:தொலைக்காட்சி|*]]
[[பகுப்பு:AFTv5Test‎]]
