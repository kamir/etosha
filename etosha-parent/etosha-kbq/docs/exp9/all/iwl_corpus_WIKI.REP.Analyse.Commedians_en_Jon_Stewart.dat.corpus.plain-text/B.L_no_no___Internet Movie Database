'''Internet Movie Database''' ('''IMDb''') er den eldste og største filmdatabasen på [[Internett]]. Den er kjent for å være svært dekkende, også med informasjon om ikke-[[engelsk]]språklige filmer, lavbudsjett- og TV-filmer, samt [[dataspill]]. Databasen har 57 millioner unike besøkende per måned <small>(2009)</small><ref>http://www.cbsnews.com/stories/2009/03/18/paidcontent/main4874488.shtml</ref>

IMDb så dagens lys i [[1990]] som et enkelt program for å søke i listen over vanlige spørsmål ([[FAQ]]) for [[nyhetsgruppe]]n <code>rec.arts.movies</code>.<ref>[http://groups.google.com/groups?hl=en&lr=&ie=UTF-8&oe=utf-8&safe=off&q=rec.arts.movies&sa=N&tab=wg rec.arts.movies] på [[Google Groups]]</ref> I [[1993]] var det mulig å sende spørsmål til programmet via [[e-post]], og året etter kunne også brukerne sende inn tillegg til databasen. Kort tid senere utviklet man et [[www]]-basert grensesnitt, noe som åpnet IMDb for den store brukermassen. I begynnelsen var IMDb ikke-kommersielt, og brukte donert båndbredde og maskinvare. I [[1996]] ble det dannet et selskap i [[Storbritannia]], ''Internet Movie Database Ltd.'' med eiendomsretten til databasen, og i forbindelse med dette innførte man også reklame på nettstedet. I [[1998]] ble selskapet kjøpt opp av [[Amazon.com]] som fremdeles (2009) er eier.

==Referanser==
<div class="references-small"> 	 
<references /> 	 
</div>

== Eksterne lenker ==
* [http://www.imdb.com/ The Internet Movie Database]
* [http://www.took.nl/250/ Detaljert historikk over hvilke filmer som har vært på IMDBs liste over 250 beste filmer]

[[Kategori:Filmnettsteder]]
[[Kategori:Videospillnettsteder]]
[[Kategori:Etableringer i 1990]]
