[[קובץ:James Franco 4, 2013.jpg|ממוזער|ג'יימס פרנקו, [[2013]]]]
'''ג'יימס אדוארד פרנקו''' (ב[[אנגלית]]: '''James Edward Franco'''; נולד ב-[[19 באפריל]] [[1978]]) הוא [[שחקן]], [[במאי קולנוע|במאי]] ו[[תסריטאי]] [[ארצות הברית|אמריקאי]]-[[יהודי]]. ידוע בעיקר בזכות תפקידו כ[[הארי אוסבורן]] בשלושת סרטי "[[ספיידרמן (סרט)|ספיידרמן]]" ובתור [[ארון רלסטון]] בסרט [[127 שעות]], שעליו גם היה מועמד ל[[אוסקר]] לפרס השחקן הראשי הטוב ביותר. 

==שנותיו הראשונות==
פרנקו נולד ב[[פאלו אלטו]], [[קליפורניה]] לאב נוצרי ממוצא [[שבדי]]-[[פורטוגל]]י (מהאי [[מדיירה]]) ולאם [[יהדות רוסיה|יהודייה]] בת למהגרים מ[[רוסיה]]. הוא גדל בקליפורניה יחד עם שני אחיו הקטנים (אחד מהם הוא השחקן [[דייב פרנקו]]). הוא סיים את לימודיו התיכוניים ב-[[1996]] ולאחר מכן נרשם ללימודים ב[[אוניברסיטת קליפורניה בלוס אנג'לס]] ללימודי [[אנגלית]], שם למד גם משחק. למורת רוחם של הוריו הוא נשר מן הלימודים בתום שנתו הראשונה והחליט להתמקד בקריירת משחק מקצועית. הוא למד משחק ולאחר 15 חודשים הרגיש מוכן מספיק כדי להיבחן באודישנים. 

==קריירה==
ב[[פברואר]] [[1999]] הופיע פרנקו בהופעת הבכורה שלו בטלוויזיה במיני סדרה בשם "לשרת ולהגן". תפקידו הראשון בקולנוע היה תפקיד זעיר בקומדיה הרומנטית "אף פעם לא התנשקה". ב-[[25 בספטמבר]] 1999 עלתה לשידור סדרת טלוויזיה בשם "[[פריקים וגיקים]]" בה השתתף פרנקו באחד התפקידים הראשיים. הסדרה שודרה עונה אחת בלבד שכללה 18 פרקים, אך פרנקו זכה לחשיפה (הסדרה שודרה בישראל בערוץ [[אקסטרה הוט]]). 

לאחר מכן הוא הופיע בקומדיית הנעורים "כל מה שצריך" (2000), בה הופיע לצד [[שיין ווסט]]. לאחר מכן גילם את [[ג'יימס דין]] ב[[סרט טלוויזיה]] של [[מרק ריידל]], הנושא את אותו השם. תפקיד זה, שזיכה אותו בפרס [[גלובוס הזהב]] ובמועמדות ל[[פרס אמי]], הוביל להצלחה גדולה, שבעקבותיה השתתף ב-[[2002]] בסרטו המשמעותי מכולם - "[[ספיידרמן]]". פרנקו נבחן תחילה לתפקיד הראשי של [[פיטר פארקר]] אך [[טובי מגוויר]] זכה בתפקיד, ופרנקו הסתפק בתפקיד המשני של [[הארי אוסבורן]], העתיד להיות [[הגובלין הירוק]]. הסרט זכה לרווחים של 403 מיליון דולר רק בקופות ב[[ארצות הברית]], דבר הביסס את מעמדו של פרנקו כשחקן. 

לאחר מכן השתתף בסרטים רבים והופיע לצד [[רוברט דה נירו]] ב"עיר ליד הים", לצד [[נב קמפבל]] ב"[[רקדנים (סרט)|רקדנים]]" ולצד [[ניקולאס קייג']] ב"איש הקש". ב- [[2005]] שיחק בתפקיד הראשי בקומדיות "זהב של טפשים" וה"[[הקוף (סרט)|הקוף]]", אותם גם ביים וכתב. ב-[[2007]] הוא שיחק בסרט "בעמק האלה". בשנת [[2010]] פרנקו גילם את דמותו של [[ארון רלסטון]] בסרט [[127 שעות]]. הסרט מבוסס על סיפור הישרדותו של מטפס הרים אמריקאי, אשר במהלך טיולו בקניון בלו-ג'ון ביוטה, נתפסה ידו הימנית בסלע ועקב כך נאלץ לשהות במשך 5 ימים ולקטוע אותה בכוחות עצמו. ב-[[2011]] הנחה את טקס פרסי [[האוסקר]] יחד עם השחקנית [[אן האת'וויי]] וכיכב בסרט [[כוכב הקופים: המרד]] בתפקיד ד"ר וויל רודמן.

במרץ 2013 קיבל פרנקו כוכב ב[[שדרת הכוכבים]]. בשנת [[2014]] השתתף בסרט [[ראיון סוף]] שנודע, עוד בטרם הוקרן, עקב [[מתקפת ההאקרים על סרטי סוני]], שכללה בין היתר איומי [[טרור]].

==פילמוגרפיה נבחרת==
{{שלושה טורים|
* "לשרת ולהגן" (1999) - מיני סדרה
* "אף פעם לא התנשקה" (1999)
* "אם מחר יגיע" (2000)
* "כל מה שצריך" (2000)
* "בכל מחיר" (2000) - סרט טלוויזיה
* "ג'יימס דין" (2001) - סרט טלוויזיה 
* "[[ספיידרמן (סרט)|ספיידרמן]]" (2002)
* "קלף פראי" (2002) 
* "אתה תמיד מטריד את אלה שאתה אוהב" (2002)
* "אמא רוח רפאים" (2002)
* "נקודת העיוורון" (2002)
* "סוני" (2002) (ביים: [[ניקולאס קייג']])
* "עיר ליד הים" (2002)
* "[[רקדנים (סרט)|רקדנים]]" (2003) 
* "[[ספיידרמן 2]]" (2004)
* "זהב של טפשים" (2005) - גם בימוי ותסריט
* "[[הקוף (סרט)|הקוף]]" (2005) - גם בימוי, תסריט והפקה
* "[[הפשיטה הגדולה]]" (2005)
* "Tristan + Isolde" (שנת 2006)
* "Annapolis" (שנת 2006)
|
* "Flyboys" (שנת 2006)
* "איש הקש" (2006)
* "הילדה המתה" (2006)
* "Good Time Max" (שנת 2006)
* "קמיל - camille" (שנת 2006)
* "פשע אמריקני" (2007)
* "[[ספיידרמן 3]]" (2007)
* "בעמק האלה" (2007)
* "[[מילק (סרט)|מילק]]" (2008)
* "[[אננס אקספרס]]" (2008)
* "[[דייט לילי]]" (2010)
* "יללה" (2010)
* "[[127 שעות]]" (2010)
* "[[הצרעה הירוקה]]" (2011)
* "[[כוכב הקופים: המרד]]" (2011)
* "[[להתמודד עם הנפש]]" (2012)
* "[[ארץ אוז]]" (2013)
* "[[ספרינג ברייקרס]]" (2013)
* "[[לאבלייס]]" (2013)
* "[[סוף.]]" (2013)
|
* "[[בחזית]]" (2013)
* "פאלו אלטו" (2013)
* "[[גוף שלישי (סרט)|גוף שלישי]]" (2014)
* "[[ראיון סוף]]" (2014)
* "[[סיפור אמיתי]]" (2015)

== קישורים חיצוניים ==
{{מיזמים|ויקישיתוף=Category:James Franco}}
* {{imdb name|id=0290556|name=ג'יימס פרנקו}}
* [http://james-franco.net/ האתר הרשמי]
* [http://www.latinoreview.com/news.php?id=217 ראיון עם השחקן מינואר 2006]
* [http://movies.yahoo.com/movie/contributor/1800352352 פרנקו ב- Yahoo! Movies]
* איימי רפאל, [[גרדיאן]], [http://www.mouse.co.il/CM.articles_item,1018,209,34002,.aspx ג'יימס פרנקו אוהב לסבך דברים], [[הארץ]], 13 במרץ 2009
* {{nrg|מיכל הניג|חידת פרנקו: על ג'יימס פרנקו|214/460|27 בפברואר 2011||47|2}}
* {{וואלה!|טלי שולץ|ג'יימס פרנקו מדבר על "כוכב הקופים": המרד" - ראיון בלעדי|1848165|10 באוגוסט 2011||270}}
* {{ynet|דודי כספי|ג'יימס פרנקו על הגריל: "זה עונש על האוסקר"|4427003|12 בספטמבר 2013|}}
{{מנחי טקסי האוסקר}}
{{פרס גלובוס הזהב לשחקן הטוב ביותר במיני-סדרה או בסרט טלוויזיה}}

{{מיון רגיל:פרנקו, ג'יימס}}

[[קטגוריה:שחקני קולנוע וטלוויזיה אמריקאים]]
[[קטגוריה:שחקני קולנוע וטלוויזיה יהודים אמריקאים]]
[[קטגוריה:זוכי פרס גלובוס הזהב - שחקנים]]
[[קטגוריה:מנחי האוסקר]]
[[קטגוריה:במאי קולנוע יהודים אמריקאים]]
[[קטגוריה:תסריטאי קולנוע יהודים]]
[[קטגוריה:אישים שהונצחו בשדרת הכוכבים של הוליווד: קולנוע]]
