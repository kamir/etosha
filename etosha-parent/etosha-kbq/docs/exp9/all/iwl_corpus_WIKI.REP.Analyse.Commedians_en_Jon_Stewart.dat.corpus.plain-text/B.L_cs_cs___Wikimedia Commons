{{Infobox Website
| název = Wikimedia Commons
| logo = [[Soubor:Commons-logo.svg|70px|Logo Wikimedia Commons]]
| screenshot = [[Soubor:Commons screenshot.png|200px]]
| popisek = 
| url = http://commons.wikimedia.org/
| alexa = 167<ref>[http://www.alexa.com/siteinfo/wikimedia.org wikimedia.org – Traffic Details from Alexa]. Data k lednu 2010.</ref>
| komerční = Ne
| typ = 
| jazyk = 
| registrace = 
| vlastník = [[Nadace Wikimedia|Wikimedia Foundation]]
| autor = 
| spuštěno = 7. září 2004
| aktuální stav = 
| obrat = 
| slogan = 
| licence obsahu = Svobodné
}}
'''[[Wikimedia Commons]]''' (zkráceně jen ''Commons'') je projekt [[Nadace Wikimedia]], který slouží jako organizované úložiště licenčně volných [[Fotografie|fotografií]], [[video|videa]], [[ilustrace|ilustrací]], zvuků a dalšího multimediálního obsahu. Tyto soubory jsou zároveň přístupné ze všech projektů [[Nadace Wikimedia|Wikimedia Foundation]] ze všech jazykových verzí. Původně měl každý z projektů oddělené úložiště souborů a nebylo možné například v [[česká Wikipedie|české Wikipedii]] přímo použít obrázek z [[Anglická Wikipedie|anglické]]. Obrázek musel být z anglické Wikipedie nejdříve zkopírován na českou. Projekt byl navržen [[Erik Möller|Erikem Möllerem]] v březnu 2004  a spuštěn 7. září 2004. Editační a uživatelské prostředí Commons je téměř shodné jako editační prostředí Wikipedie, rovněž se používá stejný princip a podobný systém kategorizace obsahu a podobný způsob samosprávného rozhodování. Projekt Commons nemá více jazykových verzí, základním jazykem projektu Commons je angličtina, která je preferována zejména pro pojmenovávání kategorií, názvy obrázků a projektové diskuse však mohou být ve kterémkoliv jazyce podle potřeby. S tématickými kategoriemi a články jazykových verzí projektu [[Wikipedie]] jsou tématické kategorie projektu Commons částečně propojeny lokálními mezijazykovými odkazy nebo prostřednictvím tématických položek projektu [[Wikidata]], 

Některé z projektů [[Nadace Wikimedia]] (například nizozemská, švédská, dánská, obě norské, španělská, baskická, polská, česká a slovenská Wikipedie) přemístily prakticky veškerý multimediální obsah na projekt Commons a lokální ukládání obrázků atd. už neumožňují, jiné projekty (například anglická verze Wikipedie) buď dosud proces přesunu nestačily dokončit nebo i záměrně ponechávají některé soubory uložené lokálně, například z důvodu, že na daném projektu zvolili mírnější licenční politiku, například připouštějí i soubory pod [[fair use]], které v projektu Commons tolerovány nejsou. Samosprávně jsou z projektu vyřazovány a mazány soubory, které nevyhovují podmínkám projektu, například vybočují z jeho tématického zaměření nebo jsou pro projekt nepřijatelné z hlediska autorských či jiných práv. Jinak ovšem počet nahraných souborů k jednotlivým tématům není omezen.

== Rozsah projektu ==
[[File:Commons Growth.svg|thumb|left|Vývoj počtu souborů v projektu Wikimedia Commons]]
V březnu 2015 obsahovalo úložiště přes 25 milionů souborů. V projektu se registrovalo přes 4&nbsp;578&nbsp;000 uživatelů, z nichž bylo okolo 32&nbsp;000 aktivních (tj. editujících v posledních 30 dnech), 245 uživatelů aktuálně mělo oprávnění správce.<ref>[https://commons.wikimedia.org/wiki/Commons:Milestones Commons:Milestones]</ref> 

Úložiště je považováno za největší sbírku volně použitelných obrázků na internetu.<ref>[http://blog.wikimedia.org/2009/09/02/wikimedia-commons-breaks-the-5000000-file-mark/ Wikimedia Commons breaks the 5,000,000 file mark]</ref>

== Výběry fotografií ==
V rámci projektu Commons souběžně existuje několik systémů oceňování či výběru nejlepších či kvalitních fotografií či souborů. Některé fungují na principu recenzování fotografií komunitou uživatelů, jiné na principu hlasovací ankety. Přispívání do projektu je také motivováno řadou tématických projektů v rámci národních poboček nadace Wikimedia či národních komunit wikipedistů, někdy i s grantovými příspěvky. Mezi nejvýznamnější motivační akce patří mezinárodní fotografická soutěž [[Wiki miluje památky]].  

=== Obrázky roku ===
Vítězné obrázky ankety Obrázek roku:
<gallery heights="200" widths ="200">
File:Polarlicht 2.jpg|Polární záře, Bear Lake, Eielson Air Force Base, Aljaška, [[commons:Commons:Picture of the Year/2006|2006]]
File:Broadway tower edit.jpg|Broadway Tower in Cotswolds, Anglie, [[commons:Commons:Picture of the Year/2007|2007]]
File:Biandintz eta zaldiak - modified2.jpg|Koně na kopci Bianditz, Španělsko. Za nimi je vidět hora Aiako Harria, [[commons:Commons:Picture of the Year/2008|2008]]
File:Sikh pilgrim at the Golden Temple (Harmandir Sahib) in Amritsar, India.jpg|Sikhský poutník po rituální koupeli u chrámu Hari Mandir Sáhib v indickém Amritsaru, [[commons:Commons:Picture of the Year/2009|2009]]
File:Laser Towards Milky Ways Centre.jpg|Pozorování Mléčné dráhy na observatoři Paranal v srpnu 2010 pomocí laserové korekce, [[commons:Commons:Picture of the Year/2010|2010]]
File:Lake Bondhus Norway 2862.jpg|Krajina v norském [[národní park Folgefonna|národním parku Folgefonna]]; pohled přes jezero Bondhus na ledovec Bondhus, část ledovce Folgefonna, [[commons:Commons:Picture of the Year/2011|2011]]
File:Pair of Merops apiaster feeding.jpg|Samice a samec [[Vlha pestrá|vlhy pestré]] při krmení, [[commons:Commons:Picture of the Year/2012|2012]]
File:Glühwendel brennt durch.jpg|Otevřená žárovka, ze které uniká [[inertní plyn]], [[commons:Commons:Picture of the Year/2013|2013]]
File:A butterfly feeding on the tears of a turtle in Ecuador.jpg|Dva motýli druhu perleťovec Juliin (Dryas iulia) pijí slzy želv v Ekvádoru, [[commons:Commons:Picture of the Year/2014|2014]]
</gallery>

== Odkazy ==
=== Reference ===
<references />

=== Související články ===
* [[Image hosting]]

=== Externí odkazy ===
* {{Commonscat|Wikimedia Commons}}
* [http://commons.wikimedia.org/wiki/Hlavní_strana Česká verze hlavní strany Wikimedia Commons]

{{Wikimedia Foundation}}
{{Portály|Fotografie}}

[[Kategorie:Fotografické sbírky a knihy]]
[[Kategorie:Multimédia]]
