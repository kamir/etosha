{{pravopis}}
{{izvor}}
[[Datoteka:Jewish_Children_with_their_Teacher_in_Samarkand.jpg|mini|Židovi iz [[Samarkand]]a.]]
'''Židovi''' su [[Semiti|semitski]] (vidi [[Sem]]) narod koji živi u [[Izrael]]u, te raspršeno u [[Europa|Europi]], [[Amerika|Americi]] i po svijetu. Nema pouzdanih podataka o vremenu i razlozima doseljavanja u Europu, a povijesni izvori ih spominju od antičkih vremena. Bili su izloženi čestim progonima od kojih je najveći bio [[Holokaust]]. U [[20. stoljeće|20. stoljeću]], a osobito poslije [[Drugi svjetski rat|Drugoga svjetskog rata]], naseljavaju se u [[Palestina|Palestini]] gdje osnivaju državu [[Izrael]].

== Ime ==

[[Hebrejski jezik|Hebrejski]] יהודים (izg. ''yehudi'', pl. ''yehudim'' =Judejci) izvor je našega naziva ''Židovi'', kao i naziva na mnogim drugim jezicima (njem. Juden; eng. Jews). Ovaj naziv, koji je nastao po jednom od židovskih plemena ([[Juda (pleme)|Juda]]), počinje se upotrebljavati kada se kraljevstvo Izraela podijelilo na Sjeverno i Južno (Juda), a osobito nakon povratka iz [[Babilon]]skoga ropstva. Hebrejski naziv B'nei Yisrael (Izraelci) označavao je Sjeverne i Južne Židove. Njihova vjera je [[judaizam]], koja ih čvrsto povezuje širom svijeta. Židove koji žive na područjima koje je nekada pripadalo [[Otomansko carstvo|otomanskom carstvu]] često nazivaju Ćifuti. Ovaj naziv nastao je od [[turski|turskog]] Çifut i često se koristi u negativnom kontekstu.

Neki jezici izvode naziv za Židove iz hebrejskoga עברימ (čit. ''ʻyvrim'' =Hebreji; srp. Jevreji, tal. Ebrei).

Zanimljivo je, što je redovna zloupotreba korijena "žid" u [[ruski jezik|ruskom jeziku]] dovela, zbog značajnog otpora u intelektualnim krugovima [[19. stoljeće|19. stoljeća]], do izmještenja uvrijedljivog naziva "žid" samonazivom "jevrej".  U Hrvatskoj takvog otpora nikada nije bilo, te stari naziv "Židov" ostao je sve do danas; ali na primjer u Sloveniji "Žid" se smatra uvredom, a pravilni naziv je "Jud."

== Židovi: narod i jezik ==
Judaizam je za Židova vjera i 'način života'. Fizički i po jeziku Židovi se danas mnogo razlikuju od mjesta do mjesta. 
[[Datoteka:Western wall jerusalem night.jpg|mini|Zid plača, Jeruzalem.]] Njih ipak danas najviše dijele na dvije glavne grupe. Prvu grupu čine [[Aškenazi]] ([[jidiš]]: jedn. Ashkenazi, mn. Ashkenazim), ova riječ u u hebrejskom označava 'Nijemca'. Mnogi Aškenazi živjeli su u [[Njemačka|Njemačkoj]], gdje su govorili jezikom [[jidiš]], te središnjoj i istočnoj [[Europa|Europi]]. Tokom Drugog svjetskog rata mnogi Aškenazi su stradali po logorima. <!-- O temi stradavanja ovih Židova, za moj ukus, pravo remek-djelo  ostvario je [[Steven Spielberg]] sa svojim filmom ' Schindlerov popis’. -->

Druga grana Židova poznata je kao [[Sefardi]] (Sephardi), u hebrejskom označava ‘Španjolca’, njih ima danas u [[Španjolska|Španjolskoj]], [[Portugal]]u, Sjevernoj Americi i na cijelom području gdje se nekad prostiralo [[Tursko Carstvo]], kamo su se odselili nakon progona iz Španjolske. 

Ine grane Židova nazivane su raznim imenima: [[Bet Israel]] ili Etiopski Židovi, u sjeveroistočnoj Africi; [[Buharski Židovi]], u središnjoj  [[Azija|Aziji]]; Perzijski Židovi, [[Iran]]; [[Mizrahi]], grupe Sefarda u sjevernoj Africi; [[Jemen]]ski Židovi; [[Oman]]ski Židovi; Romanioti u Grčkoj; U Italiji su poznati Bené Roma Židovi. Židova ima i na [[Kavkaz]]u, [[kina|Kini]], [[Indija|Indiji]], i drugdje. Sastavni dio imena raznih grupa Židova su riječi 'Beta', 'Bene' ili 'Bnei'. Mnoge grupe Židova u svijetu danas nalikuju narodima u čijoj sredini žive i služe se jezicima zemlje-domaćina.
 
''Poljska''

[[Poljska]] je u Europi imala najveću koncentraciju Židova, postala je dom Aškenazima iz središnje i istočne Europe, te malom broju Sefarda, koji su od kraja 15. stoljeća izbjegli iz Španjolske i Portugala. Ovdje se javlja židovska mistika  - [[hasidizam]] 'Chassidim', pokret za religioznim obnavljanjem  u Poljskoj i Podoliji, današnjoj Ukrajini, pod vodstvom legendarnog [[Baal-Shem-Tov]]-a, rođenog oko 1700. 

Pojavom [[Industrijalizacija|industrijalizacije]] europski Židovi postaju industrijalci, bankari, trgovci. Od mnogih poznatih židovskih  obitelji u Poljskoj ističu se Kronenberg, Natanson, Wawelberg i druge. Obitelji Wawelberg and Rotwand utemeljile su prvi politehnički koledž na poljskom tlu.

Uslijed povijesnih okolnosti Židovi se rijetko bave fizičkim radom pa se ističu na poljima glazbe i umjetnosti, tu su svoja imena ostavili [[Adam Muncheimer]], kompozitor i ravnatelj varšavske Opere u 19. stoljeću, zatim [[Julian Tuwim]], [[Antoni Slonimski]], [[Jan Brzechwa]], [[Artur Szyk]], [[Henryk Kuna]] (kipar).

U razdoblju između dva svjetska rata, Židovi čine 10% stanovništva [[Poljska|Poljske]] od 33.000.000 stanovnika. Oni su politički aktivni i javljaju se političke stranke, lijevo-krilo [[Bund]] i [[Poalei Cion]] - פועלי ציון, [[komunisti]]; [[Cionisti]], religiozni Cionisti - "Mizrachi" i "[[Agudas Israel]]". Postojala je i Narodna partija, [[Folksische Partei]]. Svoje novine (oko 30 dnevnih izdanja) Židovi tiskaju na jidišu, hebrejskom i poljskom. 

Židovi u Njemačkoj, Aškenazi, služe se jezikom jidišem (yiddish), etničkih ih ima 49.219 (prema WCD-u, 2000. godine). Jugozapadnim narječjem govore u južnoj Njemačkoj, [[Švicarska|Švicarskoj]] i francuskom Alzasu, srednje-zapadno narječje se govori u središnjoj Njemačkoj i nekim predjelima bivše Čehoslovačke; sjeverozapadnim u sjevernoj Njemačkoj i Nizozemskoj. Jidiš se govori i u Belgiji, Mađarskoj, Izraelu. Ovaj jezik poznat je i kao judejsko-njemački. U Njemačkoj su poznati kao Juden. 

''[[Kazahstan]]''

Prema ‘''Unreached Peoples Prayer Profiles''’ u Kazahstanu živi 15-20.000 Židova, koji govore jidiš, a većina je naseljena u [[Almati]]ju. Istočno-europski Židovi dolaze pod rusku kontrolu oko 10 stoljeća, kada žive blizu Kijeva u Ukrajini. U kasnijim stoljećima počinju se širiti Rusijom, a neki od njih kao vojnici dolaze u Kazahstan. Oni danas u sebi vide prvo Židova, a tek zatim Kazahstanca.
Židovi su u muslimanskom Kazahstanu 'građani drugog reda, tako su im, na primjer, zatvorena vrata mnogih sveučilišta. Oni su ipak uglavnom inženjeri, birokrati i poslovni menadžeri, žene rade kao učiteljice ili tajnice. Kuće ovih Židova su malene, od kamena, dvosobne. 

Unutarnjost je dosta jednostavna, ipak mnogi imaju računala i fakseve. Kruh, krumpir, riža, sir i govedina glavna su im hrana, a prihvatili su i kazahstanski "besh barmak", jelo koje se sastoji od rezanaca i tanko rezanih kriški govedine kuhanih u juhi.

Kazahstanski Židovi su naravno sljedbenici judaizma, održavaju sve svoje svetkovine kao što su [[Pasha]] - פסח, [[Yom Kippur]] - יום כיפו i [[Hanuka]] - חנוכה. Pazi se i na [[Šabat]] - שבת, sinagoga imaju tek nekoliko.

''[[Uganda]]''
-Židovi Afrike izgledaju crnoputo. Među mnogobrojnim afričkim židovskim zajednicama, ima i jedna malena zajednica u istočnoj Ugandi, podno Mount Elgona blizu grada Mbale. Abayudaya Židovi žive kao Uganđani. Ovaj crnoputi narod živi od uzgoja manga, šećerne trske, banana, kasave. Oni se razlikuju od ostalih svojih susjeda što prakticiraju judaizam. Bog Izraela, za njih, ‘njihov je Bog.’
[[Datoteka:Juca Chaves.jpg|mini|[[Juca Chaves]], brazilski Židov, poznati komičar]]
''Amerika''  -
Većina sjevernoameričkih Židova nastanjena je u urbanim sredinama istočne ili zapadne obale. [[New York]] je grad s najvećom populacijom Židova u Sjevernoj Americi, s preko 1.000.000 ultra-ortodoksnih [[hasidi|hasida]], koji se odmah daju prepoznati po pramenu kose pokraj uha i obveznim crnim kaputima. Grane židovskog naroda koje žive po Južnoj Americi također su urbano stanovništvo (najveća zajednica je u Argentini).

''[[Australija]]'' - 
Židovi Australije pretežno se bave privatnim poslovima, preko 85%, [[medicina]], [[zakon|zakonodavstvo]] i [[inženjering]] glavna su im preokupacija govore engleski, jidiš, njemački, poljski i suvremene hebrejske jezike [[ivrit]]. U gradu  [[Melbourne|Melbournu]] imaju svoje škole i novine. Svaki vikend  australske etničke radio postaje emitiraju nekoliko sati programa za Židove, na engleskom, hebrejskom i jidišu. Židovska zajednica u Melbournu osnovana je [[1841]]. godine. Godine [[1982]]. otvoren je [[Jewish Museum of Australia]], a već [[1984]]. [[Jewish Holocaust Museum & Research Centre]]. Uz ovo oni u gradu imaju i više od 30 sinagoga.

Vidi i: [[Broj Židova u zemljama svijeta]]

== Deset izgubljenih plemena ==
Prije nekih 2.700 godina [[Asirci]] su protjerali Deset plemena Kraljevstva Izraela, oni će se, po vjerovanju, jednoga dana vratiti u Svetu zemlju, ali ne dok ne pređu strašnu rijeku Sambayton kojom će ih Gospodin (Bog) zaštititi. 

U godinama 722.-721. prije nove ere, Deset plemena koja su živjela u sjevernom izraelskom Kraljevstvu, nestalo je. Poraženi od asirskog kralja [[Šalmanasar V.|Šalmanesera V.]], oni su odvedeni u gornju Mezopotamiju i Medeju, današnja [[Sirija]] i [[Irak]]. Deset plemena nikada se nije vratilo. Potomke ovih deset izgubljenih plemena mnogi su putnici tražili među raznim plemenima širom svijeta.

Ova plemena bila su:
*[[Ašer (pleme)|Ašer]] (heb. אשר ''ašer''), 
*[[Dan (pleme)|Dan]] (heb. דן ''dan''), 
*[[Efrajim (pleme)|Efrajim]] (heb. אפרימ ''efrajim''), 
*[[Gad (pleme)|Gad]] (heb. גד ''gad''), 
*[[Jisakar (pleme)|Jisakar]] (heb. יששכר ''issakhar''), 
*[[Manaše (pleme)|Manaše]] (heb. מנשה ''mennašeh''), 
*[[Naftali (pleme)|Naftali]] (heb. נפתלי ''naftali''), 
*[[Ruben (pleme)|Ruben]] (heb. ראובן ''r<sup>e</sup>uven''), 
*[[Šimun (pleme)|Šimun]] (heb. שמעון ''šim'on'' )
*[[Zebulun (pleme)|Zebulun]] (heb. זבולון ''zebulun'').
Sve su to bili sinovi i unuci Jakovljevi. Dva ostala plemena bila su [[Benjamin (pleme)|Benjamin]] (heb. בנימין ''binjamin'') i [[Juda (pleme)|Juda]] (heb. יהודה ''y<sup>e</sup>hudah''). [http://www.moshiach.com/features/tribes/pakistan.php]

== Kratka povijest do pada hrama u Jeruzalemu ==
Židovi su uz Arape, jedan od danas dva glavna semitska naroda, koji je kroz povijest većinu života provodio u negostoljubivim pustinjskim predjelima Bliskog Istoka. Već negdje između 2000.-1600. prije Krista u starom [[Babilon|babilonskom]] razdoblju nakon propasti [[Sumer|Sumera]] moglo bi biti naznaka prve pojave starih Hebreja. Svakako, u to vrijeme [[Amorićani]] donose u to vrijeme sa sobom semitski jezik. Pod imenom Hebreji oni se sigurno pojavljuju kao migranti, koji između 1250. i 1200. prije Krista migriraju u [[Egipat]]. Po povratku iz Egipta Hebreji godinama lutaju Sinajskom pustinjom i uskoro počinje osvajanje [[Kanaan|Kanaana]]. Ovaj rat potrajao je par stotina godina, ali su Hebreji izašli iz njega kao pobjednici. Zemlju Kanaanaca podijelili su  među svojim plemenima i stvorili upravni sustav poznat kao 'amfiktionija' (amphictyony). Naredne godine prolaze relativno mirno. Tada negdje sa sjevera 1050. provališe [[Filistejci]] (mogući preci današnji Palestinaca) i napadnu [[Izrael]]. Suočeni novom opasnošću Izraelci predlože Samuelu da izabere novoga kralja, ovaj izabere Saula da bude kralj Izraela, a plemena se tada ujediniše u izraelski narod. Ipak Saul se kasnije ubije, zbog mnogih žrtava koje je imao u borbi protiv Filistejaca. Negdje u isto vrijeme, David, povede vlastiti rat protiv [[Filistejci|Filistejaca]], i odnosi pobjede. Godine 1004. David postade kralj Izraela, izgradi središnju vlast u Jeruzalemu. Davidom tako i počne 'nova' hebrejska povijest. Godine [[950]]. Izraelom zavlada [[Salomon]] koji poduzima daljnje projekte u gradnji, uključujući  i hram u Jeruzalemu. On umire [[928]]. prije Krista. Nezadovoljni plaćanjem taksi Jeruzalemu, sjeverna plemena Hebreja se odvoje od južnih, i podignu sebi grad [[Samaria]]. Nastadoše tako dva naroda, sjevernim kraljevstvom zavlada Salomonov sin Jeroboam, a južnim Rehoboam, brat Jeroboamov. Ubrzo potom stiže nova opasnost, [[Asirci]], ratoboran narod, koji je ne svojim bojnim kolima širio svoje carstvo prema zapadu. Negdje 840. oni osvajaju Siriju i Tursku, područje kojim su svojevremeno vladali [[Hetiti]].

Asirci su žestoki, 722. prije Krista padne i kraljevstvo Izraela. Sjeverna plemena nestadoše, ali kraljevstvo Juda je ipak preživjelo. Uskoro i Asirce čeka tužna sudbina. Nakon smrti Sanheriba (engl. Sennacherib) zavlada Asurbanipal (engl. Ashurbanipal) koji će u svoju čuvenu knjižnicu sakupiti 22,000 glinenih pločica  i 648. uništiti novoizgrađeni grad Babilon, to će ga skupo stajati, jer će [[Babilonci]] ([[Kaldejci]]) uz pomoć [[Medijci|Medijaca]] koji su živjeli u području današnjeg [[Iran|Irana]], uništiti 614. Asirce, a 612. prije Krista pasti će im i središte [[Niniva]].

Uništenjem Asiraca, Kaldejci, semitski narod osvaja ovaj kraj, a novo razdoblje babilonske dominacije potraje do [[539]]. prije Krista. Godine 586. Jeruzalem pada u ruke [[Nabukodonosor II.|Nabukadonosora II]]. Tom prigodom odvedeni su neki Hebreji u zarobljeništvo. U to vrijeme napisana je i poznata Ezekielova knjiga. Uporni Hebreji između 520. i 516. prije Krista nakon povratka iz babilonskog sužanjstva ponovno podižu Hram uništen 586. godine čime u židovskoj povijesti započinje razdoblje Drugoga hrama. Godine 63. prije Kristova rođenja Rimljani osvajaju Jeruzalem. Nakon niza židovskih ustanaka [[70]]. godine po Kristu rimski car Tit ugušio je pobunu, uništio Hram u Jeruzalemu i diljem carstva raselio malobrojne preživjele. Po židovskoj predaji Hram će biti obnovljen u posljednja vremena za dolaska [[Mesija|Mesije]].

== Običaji ==
Kod Židova i Arapa [[Obrezanje|obrezivanje]] je jedan od elemenata koji ih povezuje, upravo kao i obredna čistoća (npr. nekonzumiranje svinjetine). Obrezivanje su [[Arapi]] ipak posudili od ranih Hebreja. Kod Židova obrezivanje je znak saveza s Bogom. Sva su se muška djeca do određene dobi morali podvrgnuti obrezanju. Operacija se u stara vremena vršila kremenim nožem. Židovi su još ostali dosljedni sebi u pridržavanju  religiozne endogamije. Ženidba s pripadnicima drugih vjerskih zajednica kod njih je vrlo rijetka. Prema njima, svatko tko se ne oženi, griješi protiv Boga.

== Vidi još ==
*[[Židovi u Hrvatskoj]]

== Vanjske poveznice ==
*[http://www.britannica.com/EBchecked/topic/303358/Jew Britannica enciklopedija: Židovi]
*[http://www.jewishmuseum.com.au]

[[Kategorija:Židovi| ]]
[[Kategorija:Etničke grupe Izraela]]
[[Kategorija:Zaštićene stranice za neprijavljene suradnike]]

{{Link FA|fr}}

<!-- interwiki -->
