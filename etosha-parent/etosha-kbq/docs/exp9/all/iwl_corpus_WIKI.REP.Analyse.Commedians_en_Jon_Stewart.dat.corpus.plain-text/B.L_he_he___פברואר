{{לוח חודשי גרגוריאני בחמש שנים|2}}
'''פברואר''' (מ[[לטינית]] '''Februarius''', ה[[הגייה]] ה[[עברית]] נגזרת מה[[שפה]] ה[[גרמנית]]) הוא ה[[חודש]] ה[[2 (מספר)|שני]] ב[[הלוח הגרגוריאני|לוח השנה הגרגוריאני]]. חודש זה קרוי על שם "[[פברואה]]" (Februa), [[פסטיבל]] [[רומא|רומי]], שנחגג ב[[לוח השנה הרומי|אידו]] של החודש. השם לקוח מהמושג ה[[לטינית|לטיני]] "פברום" (Februum), שמשמעותו "טיהור".

כיום החודשים [[ינואר]] ופברואר הם החודשים הראשונים ב[[שנה]], אך שניהם היו האחרונים שהתווספו ללוח השנה. הם הוספו על ידי [[נומה פומפיליוס]] במאה השביעית לפני הספירה. לפני כן הרומאים נהגו להחשיב את תקופת ה[[חורף]] לתקופה שאין בה חודשים, ולכן, לפני הוספתם של החודשים ינואר ופברואר ל[[לוח השנה הרומי]], היו בו עשרה חודשים בלבד ו[[מרץ]] היה החודש ה[[1 (מספר)|ראשון]] בשנה. 

בכל שנה, חודש פברואר מתחיל בדיוק באותו היום ב[[שבוע]] שבו התחיל חודש [[יוני]] בשנה שלפני.<br />
כמו כן, בכל שנה, למעט ב[[הלוח הגרגוריאני#שנה מעוברת|שנים מעוברות]], חודש פברואר מתחיל גם בדיוק באותו יום ב[[שבוע]] שבו מתחיל חודש [[מרץ]], וגם בדיוק באותו יום בשבוע שבו מתחיל חודש [[נובמבר]].

באזור [[חצי הכדור הצפוני]], פברואר הוא חודש [[חורף|חורפי]] ואילו ב[[חצי הכדור הדרומי]], פברואר הוא חודש [[קיץ|קיצי]]. ב[[ישראל]], פברואר (יחד עם [[מרץ]]) הוא החודש בו חל שיא ה[[פרח|פריחה]], בעיקר של ה[[כלנית מצויה|כלניות]], אך גם של פרחים רבים אחרים, כגון [[צבעוני]]ם, [[נורית|נוריות]] ו[[אירוס]]ים, המתחילים לפרוח בשלהי פברואר, אחרי תום הגשמים הכבדים ולפני ה[[חמסין]] של סוף חודש [[מרץ]].

שנה שמספרה מתחלק ב[[4 (מספר)|ארבע]] ללא [[ארבע פעולות חשבון#חילוק|שארית]] תהיה שנה מעוברת ולכן יהיו בפברואר [[29 (מספר)|29]] ימים, אך בשנה שמספרה מתחלק ב[[100 (מספר)|מאה]] פברואר הוא בכל זאת בן [[28 (מספר)|28]] ימים בלבד אלא אם כן המספר מתחלק גם ב[[400 (מספר)|ארבע מאות]], למשל, בשנת [[2000]] היו לפיכך 29 ימים בחודש פברואר אך בשנת [[1900]] אף על פי שהמספר מתחלק ב[[4 (מספר)|ארבע]] כיוון שהוא מתחלק גם ב[[100 (מספר)|מאה]] ולא מתחלק ב[[400 (מספר)|ארבע מאות]] אז השנה לא הייתה מעוברת. 
חודש זה הוא החודש היחיד שקיים בלוח הגרגוריאני שבו מספר הימים משתנה, והוא גם החודש הקצר ביותר בלוח הזה.

בשנת [[1232]], המשכיל ה[[אנגליה|אנגלי]] סקרובוסקו (Sacrobosco) כתב ב[[ספר|ספרו]] שנקרא ''De Anni Ratione'', שאורכו המקורי של חודש פברואר היה 29 יום. לפי סבירתו של סקרובוסקו, כש[[אוגוסטוס קיסר]] קרא את חודש [[אוגוסט]] על שמו, הוא העביר יום אחד מחודש פברואר לחודש [[אוגוסט]], על מנת שחודש אוגוסט לא יהיה קצר מחודש [[יולי]] שנקרא על שם [[יוליוס קיסר]], שהיה אביו המאמץ. לטענה זאת אין אף ביסוס בממצאים [[היסטוריה|היסטוריים]].

בדרך כלל בחודש פברואר יש 28 ימים ופעם בארבע בשנים יש 29 ימים.


<gallery widths="250px" heights="180px" perrow="3">
File:Oxalis-pes-caprae006.jpg|[[פרח|פריחתו]] של [[חמציץ נטוי|החמציץ הנטוי]] ב[[ישראל]] ששיאה חל בחודש פברואר. התמונה צולמה ב[[ירושלים]] ב-[[12 בפברואר]] [[2006]].
File:Wiki-Calaniyot-Shokeda-ZE-001.jpg|מרבדי [[כלנית מצויה|כלניות]] אדומות ב[[יער]] [[שוקדה]]. התמונה צולמה ב-[[5 בפברואר]] [[2012]].
File:Groundhogday2005.jpg|ב-2 בפברואר חל [[יום המרמיטה]] ב[[פנסילבניה]] ב[[ארצות הברית]], בו קובעים באמצעות התנהגות החיה, האם האביב מתחיל ביום זה
</gallery>

== ראו גם ==
{{מיזמים|ויקישיתוף=Category:February|שם ויקישיתוף=פברואר|ויקימסע=פברואר}}

{{חודשים לועזיים}}

[[קטגוריה:חודשים לועזיים]]
[[קטגוריה:פברואר|*]]
