[[קובץ:football iu 1996.jpg|ממוזער|250px|שמאל|השחקן בתלבושת האדומה עבר את השחקנים בתלבושת הלבנה ומתכונן לבעוט כדור ל[[שער (ספורט)|שער]]. השוער ינסה למנוע מהכדור לעבור את קו השער]] 
{{תקציר פורטל|כדורגל}}
'''כדורגל''' ([[הלחם]] של [[כדור משחק|כדור]] ו[[רגל]]) הוא ענף ה[[ספורט]] הקבוצתי הפופולרי והנפוץ ביותר בעולם. במשחק משתתפות שתי [[קבוצת כדורגל|קבוצות]], שמטרת כל אחת היא להכניס את כדור המשחק לתוך [[שער (ספורט)|שערה]] של השנייה. כל קבוצה מונה אחד עשר [[כדורגלן|שחקנים]], אם כי ישנן גרסאות שבהן מספר נמוך יותר של משתתפים ובין מקורות המשחק גם גרסאות המוניות. הכדורגל נחשב לספורט הפופולרי ביותר בעולם: כ-240 מיליון איש ברחבי העולם משחקים כדורגל באופן סדיר. במסגרת הענף פועלים כ-300,000 מועדונים מקצועיים הרשומים בגופים הרשמיים המנהלים אותו.{{הערה|שם=popularity1|1={{cite web| title = FIFA Survey: approximately 250 million footballers worldwide | work = FIFA website | url = http://web.archive.org/web/20060915133001/http://access.fifa.com/infoplus/IP-199_01E_big-count.pdf | format = PDF }} (webarchive)}}

במשחקים מקצועיים הקבוצות משחקות על משטח [[דשא]] שטוח ומלבני. משני עבריו הצרים של המגרש ממוקמים שערים, והנקודות במשחק מושגות על ידי החדרת הכדור לתחומם, דבר המכונה "הבקעת גול" או "כיבוש שער". על השער מגן באופן ישיר ה[[שוער]]. הנעת הכדור מתבצעת בעיקר באמצעות ה[[רגל]]יים. כמו כן מותר לשחקנים להשתמש בכל איבר אחר מלבד הידיים על מנת להניע את הכדור. רק השוער רשאי לגעת בכדור בידיו בנוסף לרגליו, אך רק בתחום מוגדר הסמוך לשערו, ובתנאי שהכדור לא נמסר לו מרגלי שחקני קבוצתו.

הניצחון במשחק מוגדר על פי צבירת נקודות, כלומר - על ידי הבקעת שערים. במשחקים מקצועיים המנצחת היא הקבוצה שזכתה למֵרַב  הנקודות בתום 90 דקות המשחק, המחולקות לשתי מחציות בנות 45 דקות כל אחת. במקרה שמספר הנקודות בסיום שווה, המשחק מסתיים ב[[תיקו]]. במסגרות מסוימות המחייבות הכרעה, כגון תחרויות הנערכות ב[[שיטת גביע]], תוצאת תיקו גוררת [[הארכה]] של המשחק עד להכרעה או משחק חוזר.

המשחק המודרני נוצר ב[[אנגליה]], וחוקיו נוסדו עם היווסדה של [[התאחדות הכדורגל האנגלית]]. הארגון הבינלאומי [[פיפ"א]] מנהל את המשחקים ברחבי העולם ומשמש כמוסד העליון המפקח על המשחק. תחתיו פועלות התאחדויות יבשתיות, כגון [[אופ"א]], המאגדת את מדינות [[אירופה]], ותחתיהן ההתאחדויות המקומיות. התחרות הבינלאומית היוקרתית ביותר היא [[גביע העולם בכדורגל|גביע העולם]], אשר נערך אחת לארבע שנים תחת חסות פיפ"א. זוהי התחרות הספורטיבית הנצפית ביותר בכל העולם.{{הערה|1={{cite web|url=http://web.archive.org/web/20061230124633/http://www.fifa.com/en/marketing/newmedia/index/0,3509,10,00.html |title=2002 FIFA World Cup TV Coverage |publisher=FIFA official website}} }}

== אופי המשחק ==
[[קובץ:Soccer goalkeeper.jpg|ממוזער|250px|שוער מזנק במטרה להדוף כדור משערו.]]
הכללים לפיהם מנוהלים המשחקים המקצועיים בתקופה המודרנית מבוססים על העקרונות שהותוו ב"חוקי המשחק" - קובץ החוקים שכתבו מייסדי ההתאחדות האנגלית.{{הערה|1=[http://www.fifa.com/mm/document/affederation/federation/laws_of_the_game_0708_10565.pdf חוקי המשחק] FIFA }} במשחק נעשה שימוש בכדור בודד - ה"כדורגל" ([[הלחם]] של המילים: כדור ורגל), אותו כל אחת משתי הקבוצות המתחרות מנסה להכניס לשער היריבה. הקבוצה שהבקיעה את מספר השערים הרב ביותר בתום המשחק היא הקבוצה המנצחת. אם לשתי הקבוצות מספר זהה של שערים בתום המשחק - מוכרז תיקו, או, בתנאים מסוימים, ממשיכים לשחק עד להכרעה.

ההגבלה העיקרית היא שהשחקנים, מלבד ה[[שוער]], לא ייגעו במכוון בכדור בידיהם או בזרועותיהם בזמן המשחק. השחקנים משתמשים בעיקר ברגליהם בשביל להניע את הכדור, אך הם יכולים להשתמש בכל איבר בגופם, כולל הראש, החזה והגב.{{הערה|שם=fouls|1={{cite web|url=http://www.fifa.com/flash/lotg/football/en/Laws12_02.htm |publisher=FIFA |title=Laws of the game (Law 12) }}}}

במשחק טיפוסי, מנסים השחקנים ליצור הזדמנויות לכיבוש שערים על ידי התקדמות אינדיבידואלית עם הכדור, מסירת הכדור לחבר לקבוצה, או על ידי בעיטת הכדור לשער, הנשמר על ידי השוער. פעולת המסירה לשחקן המבקיע את השער מכונה "[[בישול (כדורגל)|בישול]]". שחקני הקבוצה היריבה יכולים לנסות להחזיר את השליטה בכדור על ידי חסימת המסירות או תיקול היריב שהכדור ברגליו. מגע פיזי מכוון בין השחקנים אסור, וגם בזמן תיקול על שחקן ההגנה לפגוע בכדור בלבד, ולא בשחקן היריב. בדרך כלל, הכדורגל הוא משחק דינמי ותנועת הכדור כמעט ולא פוסקת, מלבד כאשר זה יוצא מתחומי המשחק או כאשר ה[[שופט כדורגל|שופט]] מחליט על כך.{{הערה|שם=restart|1={{cite web|url=http://www.fifa.com/flash/lotg/football/en/Laws8_01.htm |publisher=FIFA |title=Laws of the game (Law 8)}}}}

ברמות המקצועיות הגבוהות של המשחק מספר השערים המובקעים במשחק נמוך בדרך כלל. כך, למשל, בעונת 2005/06 בליגת האנגלית העליונה, ה[[פרמייר ליג]], הובקעו 2.48 שערים בממוצע למשחק.{{הערה|1={{cite web|title=England Premiership (2005/2006) |work=Sportpress.com |url=http://www.sportpress.com/stats/en/738_england_premiership_2005_2006/11_league_summary.html }}}} במשחקים שכאלו ישנו דגש רב יותר על טקטיקה והגנה על שערי הקבוצות. הגנה שכזו מתבצעת באופן ישיר על ידי שוער הקבוצה ובאופן עקיף על ידי חוליית ההגנה של הקבוצות ושאר השחקנים. עמדת השוער, העמדה היחידה המוגדרת ב"חוקי המשחק", היא ברחבת השער, על אף שהלה יכול לצאת ממנה. כל עוד הוא בתחומה השוער יכול להגן על השער גם על ידי תפיסת או הדיפת הכדור בידיו.

קובץ החוקים לא מתייחס לעמדות עשרת השחקנים האחרים בכל קבוצה המתפרסים במגרש, הנקראים "שחקני שדה". עמדותיהם ותפקידיהם של אלו גמישים יותר והתפתחו במשך השנים עם התפתחות טקטיקות מסוימות.{{הערה|שם=LAW301|1={{cite web|url=http://www.fifa.com/flash/lotg/football/en/Laws3_01.htm |publisher=FIFA |title=Laws of the game (Law 3–Number of Players)}}}} לרוב תפקידי שחקני השדה מחולקים לשלוש קטגוריות עיקריות: [[חלוץ (כדורגל)|חלוצים]], הנקראים גם שחקני התקפה, ואשר תפקידם העיקרי הוא כיבוש שערים; [[עמדות כדורגל#עמדות הגנה|מגנים]], אשר מנסים למנוע מיריביהם להגיע להזדמנות לכבוש שער; ו[[קשר (כדורגל)|קשרים]], אשר מקשרים בין ההתקפה וההגנה ומשתדלים להביא הכדור לרגלי החלוצים בעמדות אשר יאפשרו להם להבקיע שערים. עם זאת, עקב אופיו הדינמי של המשחק כל השחקנים יכולים להיות מעורבים בכל התפקידים, וכך גם מגן, ואף שוער, יכול לכבוש שער ומנגד - גם חלוץ לעתים בולם התקפה על שער קבוצתו. כמו כן, בתוך קטגוריות אלו ישנם מספר תפקידים המגשרים בין הקטגוריות השונות, כגון בלם התקפי, חלוץ שני וכדומה.

[[מערך (כדורגל)|מערך]] שחקני השדה במגרש משפיע כהכרח על אופיו. כאשר קבוצה משחקת עם מערך ובו מספר גבוה של שחקני התקפה, משחקה נוטה להיות מהיר יותר בניסיון להעביר הכדור לרגלי החלוצים. קבוצה אשר מעלה מערך הגנתי נוטה לשחק באופן איטי יותר ומשחקה יתאפיין לרוב במסירות רבות בין שחקני הקבוצה בניסיון למנוע מהיריבה להחזיק בכדור. הקבוצות נוטות להתאים מערכיהן זו לזו ולפי יכולות השחקנים. במידת הצורך, שחקני השדה אף ישנו את מיקומם במהלך המשחק בהתאם להתפתחותו.{{הערה|1={{cite web|url=http://news.bbc.co.uk/sport1/hi/football/rules_and_equipment/4196830.stm |title=Positions guide, Who is in a team? |publisher=BBC}}}} הגדרת המערך והטקטיקה של הקבוצה היא לרוב החלטתם של [[מאמן כדורגל|מאמני]] הקבוצה.{{הערה|1={{cite web|url=http://news.bbc.co.uk/sport1/hi/football/rules_and_equipment/4197420.stm |title=Formations |publisher=BBC Sport}}}}

=== פעילות פיזית ===
שחקני שדה בכדורגל מקצועי, בהתאם לעמדתם ולגודל המגרש, רצים לרוב בין 6 ל-13 [[קילומטר]]ים ומאבדים כשני קילוגרמים של נוזלים בכל משחק.{{הערה|1={{cite web| title = diets and training | url= http://www.entrenamientos.org/Article42.html#DEPORTES%20DE%20EQUIPO: | work= Entrenamientos.org}}}} כדי למנוע תשישות וכדי לאפשר לשחקנים לחדש את אונם נהוגה הפסקה בין שתי מחציות המשחק, בהן יכולים השחקנים להתרענן. לעתים נדירות, כאשר הטמפרטורות גבוהות במיוחד, רשאי השופט לעצור את המשחק על מנת לאפשר לשחקנים לשתות ולמנוע [[התייבשות]].{{הערה|1= {{cite web| title = 2007/2008 Rules of the Game, P23 | url= http://es.fifa.com/mm/document/affederation/federation/reglas5fde%%5fjuego%5f0708%5f10568.pdf |work = International Football Association Board }}}}

המאמץ הפיזי, כמו גם תיקולים כושלים אשר פגעו בשחקן במקום בכדור, הפכו את הכדורגל לענף הספורט עם מספר הפציעות הרב ביותר, אם כי רובן לא חמורות.{{הערה|1= {{cite web| title= Family Medical Guide |url= http://www.explored.com.ec/guia/fas5g.htm | work=Explored.com}}}} הפציעות הנפוצות ביותר הן פציעות לברכיים ולעקבים, בגלל התנועות החדות הרבות בעת המשחק, וכן פגיעות במבנה ה[[מניסקוס]] וקרעים ב[[שריר]]ים. במשחקי חובבנים ישנו סיכוי רב יותר להיפצע עקב כושר פיזי לקוי או תנאי מגרש בעייתיים, כגון משטח [[אספלט]] או [[בטון]] במקום דשא.

== היסטוריה והתפתחות ==
במשך ההיסטוריה היו קיימים מספר משחקים שעיקרם היה בעיטת כדור במספר רב של תרבויות. לפי [[פיפ"א]], הגרסה המוקדמת ביותר של המשחק הייתה תרגיל אימון הדורש דיוק ומיומנות בן המאה השנייה או השלישית לפני הספירה ב[[סין]] בשם קוג'ו.{{הערה|1={{cite web| title = History of Football | work = FIFA| url = http://www.fifa.com/classicfootball/history/game/historygame1.html }}}} בנוסף, המשחק ה[[הקיסרות הרומית|רומי]] הקדום הרפסטום גם כן מזכיר במידת מה את הכדורגל. היו מספר וריאציות למשחקי כדור דומים בתקופת [[ימי הביניים]], אך החוקים היו שונים מזמן לזמן וממקום למקום.

החוקים המודרניים של הכדורגל עוצבו תוך ניסיון לאחד את צורות המשחק השונות שהונהגו בבתי ספר באנגליה באמצע [[המאה ה-19]]. גרסה ראשונית של חוקים אלו נכתבה בשנת [[1848]] ב[[אוניברסיטת קיימברידג']] על ידי נציגים ממספר בתי ספר ואוניברסיטאות באנגליה ונקראה "חוקי קיימברידג'". לקובץ חוקים זה הייתה השפעה רבה על התפתחות הכללים למשחקי הכדור השונים, ובהם הכדורגל. עם זאת, החוקים לא אומצו על ידי כלל קבוצות הכדורגל באנגליה מיד. בשנות ה-50 של המאה ה-19 מועדונים רבים, שלאו דווקא היו קשורים למוסדות חינוך אלו או אחרים, נוסדו ברחבי המדינות דוברות האנגלית ואימצו לעצמם חוקים משלהם, אשר ברבות הימים תרמו אף הם לעיצוב החוקים המקובלים כיום. אולי הבולט ביותר מבין מועדונים אלו הוא [[מועדון הכדורגל שפילד]], שנוסד על ידי תלמידים לשעבר בשנת [[1857]],{{הערה|1={{cite book|last=Harvey |first=Adrian |title=Football, the first hundred years |publisher=Routledge |pages=עמוד 126 |date=2005 |location=London |isbn=0415350182}}}} ושהקמתו הובילה להקמת [[התאחדות הכדורגל של שפילד]] עשור לאחר מכן. עוד השפיעו החוקים שניסח ג'ון צ'ארלס ת'רינג, ממחברי "חוקי קיימברידג'" המקוריים, בשנת [[1862]].{{הערה|1={{cite web|first=David |last=Winner| title = The hands-off approach to a man's game |work=The Times |url=http://www.timesonline.co.uk/article/0,,27-1544006,00.html }}}}

הניסיונות המתמשכים הללו הובילו לייסודה של [[התאחדות הכדורגל האנגלית]] אשר נודעה בקיצור ה-FA{{כ}} (Football Association), בשנת [[1863]], בפגישתה הראשונה ב-[[26 באוקטובר]] במסבאת [[הבונים החופשיים]] ב[[לונדון]].{{הערה|שם=FAhistory|1={{cite web|title=History of the FA |work=Football Association website |url=http://www.thefa.com/TheFA/TheOrganisation/Postings/2004/03/HISTORY_OF_THE_FA.htm }}}} בפגישה נכחו מספר נציגים של המועדונים הבולטים באזור לונדון רבתי באותה תקופה, וכן נציג בודד ממועדוני בתי הספר. לאחר הפגישה הראשונה הוזמנו נציגים נוספים ממועדוני בתי הספר, אך מלבד ת'רינג - רובם סירבו להזמנה. חברי ההתאחדות נפגשו במסבאה חמש פעמים נוספות במהלך החודשים הבאים וחיברו את קובץ החוקים הראשון של ההתאחדות. מחלוקות על חוקים מסוימים, כמו האיסור על השימוש בידיים לאחיזת הכדור בזמן ריצה, הובילו לפיצול ומספר חברים בהתאחדות הכדורגל הקימו את [[איגוד הרוגבי]]. המועדונים שנותרו, תחת הנהגתו של אבנעזר קוב מורלי, המשיכו בעבודתם ואישרו את שלושה עשר החוקים המקוריים של המשחק.{{הערה|שם=FAhistory}} הגרסה הסופית שהתקבלה הייתה דומה מעט לחוקי "הכדורגל הוויקטוריאני" ששוחק באותה העת ב[[אוסטרליה]], על אף שבזה כן היה ניתן לאחוז בכדור בידיים, ובין השאר נקבע כי לא יהיה משקוף לשער המשחק, אלא רק קורות.

[[קובץ:Fußballgeschichte (1872).jpg|שמאל|ממוזער|250px|איור המתאר את המשחק הרשמי הראשון של [[נבחרת אנגליה בכדורגל]] נגד נבחרת סקוטית, שהסתיים בתוצאה 0-0 ([[1872]])]]
עם הסדרת החוקים והקמת ההתאחדות, החל המשחק להתפתח במהירות רבה יותר. תחרות הכדורגל הרשמית הראשונה, [[גביע ה-FA]], נפתחה בשנת [[1872]]. באותה שנה נערך גם המשחק הרשמי הראשון של נבחרת אנגליה, נבחרת הלאום הראשונה, כנגד נבחרת [[סקוטלנד|סקוטית]], על אף שההתאחדות הסקוטית טרם קמה באותה העת, ולמעשה תקום רק שנה לאחר מכן - ההתאחדות הלאומית השנייה בהיסטוריה. לאחר הקמתה, והקמת התאחדות [[ויילס|וולשית]] ו[[אירלנד|אירית]] הוקמה ב-[[1886]] ועדת הכדורגל הבינלאומית, ה-[[IFAB]], אשר עד היום מופקד על חוקי המשחק הרשמיים, וחבריה הראשונים ייצגו את התאחדויות הכדורגל של ארבע הממלכות באיי בריטניה.{{הערה|1={{cite web|title=The International FA Board |publisher=FIFA |url=http://web.archive.org/web/20070422035010/http://access.fifa.com/en/history/history/0,3504,3,00.html}} (webarchive)}}

ליגת הכדורגל הראשונה נוסדה אף היא באנגליה ב-[[1888]] ונקראה [[הפוטבול ליג]].{{הערה|1={{cite web| title = The History Of The Football League | work = Football League website | url = http://www.football-league.premiumtv.co.uk/page/History/0,,10794,00.html }}}} המבנה המקורי של הליגה כלל 12 מועדונים ממרכז ומצפון אנגליה. המשחק הפך לנפוץ ברחבי העולם ובריטים אשר יצאו אל מחוץ לתחומי איי בריטניה הכירו המשחק לקהלים נוספים. כך, למשל, ב-[[1891]], שלוש שנים לאחר הקמת הליגה האנגלית הראשונה, הוקמה ליגה קטנה בארגנטינה, מיסוד בית ספר אנגלי ב[[בואנוס איירס]], שהייתה לליגה הראשונה מחוץ לאיי בריטניה‏‏.{{הערה|{{הארץ|עוזי דן|קצת לפני דייגו|1.1361143|18 בנובמבר 2008‏}}}} עם התרחבות תפוצת הספורט הוקם ב[[פריז]] בשנת [[1904]] [[פיפ"א]], גוף מנהל לנושא הכדורגל הבינלאומי, אשר דגל אף הוא ב"חוקי המשחק" של התאחדות הכדורגל האנגלית.{{הערה|שם=Wherebegan }} הפופולריות הגואה של המשחקים הבינלאומיים הובילה להכללתם של נציגי ארגון פיפ"א בוועד המנהל המופקד על חוקי המשחק בשנת [[1913]].

ב-[[1930]] נערך לראשונה [[גביע העולם בכדורגל]] - המונדיאל. ב[[מונדיאל 1930|טורניר זה]] זכתה [[נבחרת אורוגוואי בכדורגל|נבחרת אורוגוואי]]. מאז ואילך הגביע הפך לאירוע המרכזי בעולם הכדורגל ונערך מדי 4 שנים, לבד מתקופת [[מלחמת העולם השנייה]], בה לא נערך. החל מ[[שנות ה-50 של המאה ה-20|שנות ה-50]] התבלטה [[נבחרת ברזיל בכדורגל|נבחרת ברזיל]] כנבחרת הדומיננטית ביותר במשחקי הגביע וברבות הימים זכתה ב-5 טורנירים וברבים אחרים סיימה בין המקומות הראשונים. נבחרות נוספות אשר זכו להצלחות רבות ומכונות "מעצמות כדורגל" הן נבחרות [[נבחרת ארגנטינה בכדורגל|ארגנטינה]], [[נבחרת איטליה בכדורגל|איטליה]] ו[[נבחרת גרמניה בכדורגל|גרמניה]]. דווקא הנבחרת האנגלית, המייצגת את ההתאחדות שייסדה המשחק, זכתה בגביע העולם פעם אחת בלבד, ב-[[מונדיאל 1966|1966]].

=== התפתחות כלל עולמית ===
עם התפתחות אמצעי התקשורת והתחבורה התפשט גם הכדורגל ברחבי העולם והיה לנפוץ יותר ויותר ובמחצית השנייה של [[המאה ה-20]] החלה גאות בפופולריות הספורט. עד אותה העת, רק ההתאחדויות הבריטיות וה[[דרום אמריקה|דרום אמריקניות]] ניהלו משחקים מאורגנים בהצלחה, כאשר אלו האחרונות הוקמו רק ב-[[1916]] תחת השם [[CONMEBOL]]. ביבשות האחרות היו אמנם קיימות מספר התאחדויות מקומיות, אך רק בשנות ה-50 וה-60 אלו אורגנו תחת קורת גג אחת. בשנת [[1954]], הכדורגל ה[[אירופי]] וה[[אסיה|אסיאתי]] אוגדו תחת מסגרות [[אופ"א]] ו[[קונפדרציית הכדורגל של אסיה]], בהתאמה. ב[[אפריקה]] הוקמה [[קונפדרציית הכדורגל של אפריקה]] בשנת [[1957]] וב[[צפון אמריקה]] הוקם ה-[[CONCACAF]] בשנת [[1961]]. הקונפדרציה האחרונה שהוקמה היא [[קונפדרציית הכדורגל של אוקיאניה]]. ארגונים אלה, אשר ניהלו את הכדורגל בתחומיהם, פעלו תחת פיפ"א כגוף מנהל עולמי.

במקביל להקמתן של הקונפדרציות החדשות, התחרויות היבשתיות החלו לפעול. CONMEBOL ארגנה את ה[[קופה אמריקה]], טורניר בין נבחרות דרום אמריקה במקורו, עוד בשנת 1916. בשנת [[1956]] נערך [[גביע אסיה בכדורגל|גביע אסיה]] הראשון, ושנה לאחר מכן [[קונפדרציית הכדורגל של אפריקה]] ערכה לראשונה את [[גביע אפריקה לאומות]]. בשנת [[1960]] [[אליפות אירופה בכדורגל]], ה"יורו", נערכה לראשונה. בשנת [[1963]] נערכה [[גביע הזהב של CONCACAF|אליפות CONCACAF]] הראשונה, שמאוחר יותר הוחלפה בשם [[גביע הזהב]].

עם ארגון הקונפדרציות החלו להיווסד טורנירים בינלאומיים לקבוצות מועדונים תחת ההתאחדויות האזוריות. הקבוצה הזוכה באותם טורנירים לרוב הוכתרה כאלופת היבשת. הטורניר הראשון מסוג זה שהוקם הוא [[ליגת האלופות|גביע אירופה לקבוצות]], שנוסד בשנת [[1955]] תחת אופ"א. בטורנירים אלו התחרו קבוצות בכירות אשר זכו באליפות או גביע בטורנירי ההתאחדות המקומית שלהן, וברבות הימים גם אלו אשר לא זכו בתארים אך סיימו בין המקומות הראשונים. בטורנירים הראשונים של ליגת האלופות זכתה [[ריאל מדריד]] 5 שנים ברציפות, הישג שלא שוחזר מאז. בשנת [[1960]] [[גביע ליברטדורס]] הדרום אמריקני החל לפעול גם הוא. בעקבותיו נוסד [[הגביע הביניבשתי]], בו התחרו הקבוצות הזוכות בשני הטורנירים האלו. הגביע הוחלף בשנת [[2005]] ב[[גביע העולם לקבוצות]], בו שותפו גם זוכות בשאר האליפויות היבשתיות שהוקמו בתווך.

=== מבנה הכדורגל כיום ===
[[קובץ:World Map FIFA.svg|ממוזער|שמאל|300px|מפת העולם המחולקת לפי הפדרציות היבשתיות.]]
לאחר ההתפתחויות הרבות התייצבו הארגונים הרשמיים המנהלים את הכדורגל תחת התאחדות הפדרציה הבינלאומית לכדורגל, או בשמה המוכר [[פיפ"א]], אשר מטהּ יושב כיום ב[[ציריך]]. הפדרציה היא הגוף הבינלאומי האחראי על הכדורגל (ומשחקי המשנה, כמו [[קטרגל]] ו[[כדורגל חופים]]). לפיפ"א ארבעה נציגים בוועד המנהל של התאחדות הכדורגל הבינלאומית, ה-[[IFAB]], לצד נציג מכל אחת מארבע ההתאחדויות הבריטיות - ואלו מהווים הגוף האחראי על קביעת חוקי המשחק.

תחת פיפ"א מנוהלות 6 קונפדרציות אזוריות המשויכות לה:
* אסיה: [[קונפדרציית הכדורגל של אסיה]] AFC
* אפריקה: [[קונפדרציית הכדורגל של אפריקה]] CAF
* צפון ומרכז אמריקה, האיים הקריביים: [[CONCACAF]]
* אירופה: [[אופ"א]] UEFA
* אוקיאניה: [[קונפדרציית הכדורגל של אוקיאניה]] OFC
* דרום אמריקה: [[CONMEBOL]]

תחת ההתאחדויות האזוריות נמצאות התאחדויות לאומיות, כל אחת מנהלת את הכדורגל בתוך מדינתה. אלו מסופחות גם לפיפ"א וגם לקונפדרציה היבשתית אליה היא שייכת. לעתים אין חפיפה מוחלטת בין הגאוגרפיה לבין חלוקת המדינות. כך, לדוגמה, על אף ש[[ישראל]] נמצאת ביבשת [[אסיה]] - [[התאחדות הכדורגל הישראלית]] חברה בהתאחדות האירופית, מאחר שסיבות פוליטיות הקשו על המשך חברותה בהתאחדות האסייתית, מרובת המדינות המוסלמיות.

== חוקי המשחק ==
[[קובץ:Youth-soccer-indiana.jpg|ממוזער|שמאל|250px|כדורגל ילדים הוא דוגמה ברורה להתאמת החוקים: גודל המגרש ומספר השחקנים שוּ‏נה.]]
ישנם שבעה עשר חוקים בקובץ "חוקי המשחק" הרשמי. החוקים נכתבו כך שיהיה ניתן ליישמם בכל רמות משחק הכדורגל, אף על פי שישנן התאמות מיוחדות לקבוצות כמו ילדים, מבוגרים או נשים. החוקים נכתבו במושגים כלליים, המאפשרים גמישות ביישומם לפי טבע המשחק המדובר. בנוסף לשבעה עשר החוקים, מספר החלטות של ה-IFAB ושל גופים מנהלים אחרים תרמו להסדר הכדורגל. "חוקי המשחק" מופצים על ידי פיפ"א, אך מנוהלים על ידי ה-IFAB, ולא ארגון פיפ"א עצמו.{{הערה|1={{cite web| url=http://www.fifa.com/worldfootball/lawsofthegame.html| title=Laws Of The Game |publisher=FIFA }}}}

תמצית החוקים המקובלים כמעט בכל וריאציה של המשחק מגדירה שטח אשר יהווה המגרש ושתי קבוצות בנות מספר שווה של שחקנים המתחרות זו בזו בניסיון להבקיע שער. לכל השחקנים, מלבד השוער - אסור לגעת ביד בכדור. המנצחת היא זו אשר בתום הזמן שהוקצב זכתה למספר הרב של השערים לזכותה. להלן החוקים בפירוט עבור משחקים מקצועיים.

לעתים, במשחקי חובבים אין הקפדה על כל חוקי הכדורגל המקצועי.

=== שחקנים, ציוד ושיפוט ===
בכל קבוצה משחקים על המגרש לכל היותר 11 [[כדורגלן|שחקנים]], אשר אחד מהם משחק כ[[שוער]]. חוקי כל תחרות בנפרד קובעים את מספר השחקנים המינימלי המאפשר לקבוצה לשחק, והוא ברוב המקרים 7. השוערים הם השחקנים היחידים להם מותר לגעת בכדור ביד, אך רק בהינתן והם נמצאים ברחבתם. אף על פי שיש מגוון עמדות בהן שחקני השדה יכולים להתמקם, הן לא קבועות בחוק.{{הערה|שם=LAW301 }}

השחקנים משחקים ב[[כדור משחק]], אשר מוגדר על ידי החוקים כ[[כדור (גאומטריה)|כדור]] בהיקף 68-70 סנטימטר, משקל 410-450 גרם ובלחץ 0.6-1.1 [[אטמוספירה (מידה)|אטמוספירות]] בגובה [[פני הים]]. הכדור עצמו עטוף ב[[עור]] או "חומר מתאים אחר".‏‏{{הערה|1=‏[http://www.fifa.com/worldfootball/lawsofthegame.html חוקי המשחק] באתר פיפ"א‏}}

תלבושת הכדורגל, שעל השחקנים ללבוש בכל שלבי המשחק, כוללת חולצה, [[מכנסיים קצרים]], גרביים, נעליים ומגני שוקיים. על השחקנים נאסר ללבוש או להשתמש בכל חפץ שמסכן את עצמם או שחקנים אחרים, כמו תכשיטים ושעונים. על השוערים מוטל ללבוש תלבושת שמבדילה אותם משאר השחקנים ומהשופטים.{{הערה|1={{cite web|url=http://www.fifa.com/flash/lotg/football/en/Laws4_01.htm |publisher=FIFA |title=Laws of the game (Law 4–Players' Equipment)}}}}

החל משנות ה-50 ניתן להחליף מספר שחקנים במהלך המשחק.{{הערה|{{הארץ|עוזי דן|תולדות המונדיאל {{!}} הכדורגל - המשחק השמרני ביותר|1.1204050|27 במאי 2010}}}} מספר החילופים המקסימלי הוא ברוב התחרויות הבינלאומיות והליגות המקומיות 3, אך המספר עשוי להשתנות בתחרויות השונות ובמשחקי ידידות, ואף להתבטל כליל. הסיבות הנפוצות לחילוף הן פציעה, עייפות, חוסר יעילות, שינוי טקטי או אף ניסיון לבזבז זמן לקראת סוף המשחק. במשחק טיפוסי שחקן שהוחלף לא יוכל לחזור לשחק.{{הערה|1={{cite web|url=http://www.fifa.com/flash/lotg/football/en/Laws3_02.htm |publisher=FIFA |title=Laws of the game (Law 3–Substitution procedure) }}}}

את חוקי המשחק אוכף [[שופט כדורגל|שופט]], אשר לו יש "הרשות המלאה לאכוף את 'חוקי המשחק' בהקשר למשחק לו מונה" (חוק מספר 5), ואשר החלטותיו הן הקובעות את התנהלות המשחק. לשופט מסייעים שני שופטי משנה, הנקראים קוונים, שכל אחד מהם אחראי על חצי אחד של המגרש. לקוונים תפקידים שונים, חלקם נוספו עם השנים והתפתחות המשחק. בין התפקידים השונים מוטל על הקוונים לקבוע לזכות מי יינתן כדור חוץ, אם התרחש [[נבדל]] או לא, לסייע לשופט בהחלטותיו וכן הלאה. כל קוון רץ לאורך אחד משני קווי הצד, בדרך כלל לצד ימין של הקבוצה התוקפת. במשחקים רבים כיום יש גם שופט רביעי, שתפקידו להציג את החילופים, להחליף את השופט במקרה הצורך, לפקח על חברי הקבוצה אשר אינם משתתפים באופן פעיל במשחק אך צופים בו מצדי המגרש, על הקהל, וכן לייעץ לשופט כאשר הוא מבקש.{{הערה|1={{cite web|url=http://www.fifa.com/flash/lotg/football/en/Laws5_01.htm |publisher=FIFA |title=Laws of the game (Law 5–The referee)}}}}

=== מגרש ===
[[קובץ:Soccer field.png|350px|ממוזער|שמאל|גדלי מגרש תקניים]]
אורך המגרש הדרוש למשחקים בינלאומיים של בוגרים הוא בין 100 ל-110 מטרים, ורוחבו בין 64 ל-75 מטרים. מגרשים המיועדים למשחקים לא בינלאומיים יכולים להיות בין 91 ל-120 מטרים באורכם, ובין 45 ל-91 מטרים ברוחבם, בתנאי שהמגרש אינו [[ריבוע]]. קווי הגבול הארוכים נקראים "קווי צד", בעוד קווי הגבול הקצרים נקראים "קווי השער", שכן עליהם ממוקמים השערים. השערים עצמם הם מלבניים וממוקמים במרכז קווי השער. אורך המשקוף התקני הוא 7.3 מטרים וגובהו 2.44 מטרים מעל לפני המגרש.{{הערה|1={{cite web|url=http://www.fifa.com/flash/lotg/football/en/Laws1_01.htm |publisher=FIFA |title=Laws of the game (Law 1.1–The field of play)}}}} בדרך כלל, נהוג למקם רשת מאחורי השערים, אך אין הדבר מחויב בחוקים.{{הערה|1={{cite web|url=http://www.fifa.com/flash/lotg/football/en/Laws1_04.htm |publisher=FIFA |title=Laws of the game (Law 1.4–The Field of play)}}}}

מול כל שער נמצאת "רחבת השער" (מכונה לעתים "רחבת ה-16"). אזור זה נתחם על ידי קו השער, שני קווים בני 16.5 מטרים הניצבים לו וקו נוסף המחבר ביניהם. כל אחד מהקווים הניצבים הוא במרחק 16.5 מהקורה הסמוכה לו, וכך נוצר מלבן המגדיר את הרחבה. לרחבה זו מספר שימושים, והעיקריים בהם אלו תחימת האזור בו לשוער מותר לגעת בכדור בידו, ותחימת האזור בו תינתן [[בעיטת עונשין]] כאשר תתבצע עבירה על ידי אחד משחקני הקבוצה המתגוננת. סימונים אחרים על המגרש מגדירים את מיקום הכדור או השחקנים בבעיטת הפתיחה, בעיטות שער, בעיטות עונשין ו[[בעיטות קרן]].{{הערה|1={{cite web|url=http://www.fifa.com/flash/lotg/football/en/Laws1_03.htm |publisher=FIFA |title=Laws of the game (Law 1.3–The field of play)}}}}

=== משך המשחק ושוברי שוויון ===
משחק בוגרים רגיל כולל שתי מחציות שאורכן 45 דקות כל אחת. שעון המשחק אינו נעצר גם כאשר הכדור יוצא מתחומי המגרש, מתבצע חילוף, המשחק מופסק עקב פציעת שחקן או שאר פעולות המפסיקות את מהלך המשחק עצמו. לרוב בין המחציות תיקבע הפסקה בת 15 דקות.

מלבד הפסקה זו יכול השופט לעצור את שעון המשחק במקרה של עיכוב חריג במשחק. כמו כן, השופט רשאי להאריך המחציות כפיצוי על הזמן שחלף בעת שהמשחק עצר עבור הוצאת כדורי חוץ, חילופים וכן הלאה. תוספת זו מוכרת בשם "[[זמן פציעות (ספורט)|זמן פציעות]]".{{הערה|1={{cite web|url=http://www.fifa.com/mm/document/afdeveloping/refereeing/law_7_the_duration_of_the_match_en_47401.pdf|publisher=FIFA |title=Law 7 The Duration of the Match}}}}

בליגות השונות משחקים יכולים להסתיים ב[[תיקו]], אך בתחרויות אשר מבוססות על [[שיטת גביע]], המכונה גם "נוקאאוט", יש להשיג הכרעה. בחלק מהטורנירים הכרעה זו תבוא בדמות משחק חוזר בין הקבוצות, אך כיום נפוץ יותר להאריך המשחק לשובר שוויון. במצב שכזה המשחק יימשך להארכה בת משך זמן מדוד. שיטת ההכרעה בהארכה זו השתנתה לסירוגין עם השנים. ב-[[1993]] הונהגה שיטת [[שער הזהב (כדורגל)|שער הזהב]] בה הקבוצה הראשונה שמבקיעה הוכרזה כמנצחת, וב-[[2002]] שיטת [[שער הכסף]] בה קבוצה אשר שמרה על יתרונה עד סוף המחצית הראשונה של ההארכה הוכרזה כמנצחת, אך ב-[[2004]] בוטלו שיטות אלו והשיטה שבה ההארכה משוחקת עד תומה ללא קשר לשערים אשר הובקעו במהלכה חזרה לשימוש. אם גם בסיום ההארכה תוצאת המשחק היא עדיין שוויון המשחק מוכרע באמצעות ב[[דו-קרב בעיטות עונשין]], הידוע גם כ"פנדלים". בדו-קרב שכזה בועטים שחקני הקבוצות לסירוגין בעיטות עונשין למול השוער היריב. הדו-קרב הראשוני מוכרע בתוצאה הטובה מ-5, כלומר - המנצחת היא הקבוצה שמשיגה התוצאה הטובה ביותר מבין 5 בעיטות עונשין. אם גם אחרי 5 בעיטות לקבוצות מספר שערים שווה - הקבוצה הראשונה שתבקיע בעוד שיריבתה תחמיץ תזכה.

בתחרויות שונות ההכרעה בשלבי נוקאאוט מתבצעת במסגרת שני משחקים - אחד באצטדיונה הביתי של כל קבוצה. במקרה שכזה מחברים את תוצאות שני המשחקים. אם התוצאה המשולבת היא תיקו, נעשה שימוש ב[[חוק שערי חוץ]] על מנת לקבוע את הקבוצה המנצחת בסיכום שני המפגשים, כלומר, הקבוצה אשר הבקיעה יותר שערים באצטדיונה של יריבתה - תזכה. אם עדיין יש שוויון - פונים להארכה ובמידת הצורך לדו-קרב בעיטות העונשין.

=== הכדור בתוך ומחוץ למשחק ===
[[קובץ:Free kick at Sincil Bank, Lincoln.jpg|ממוזער|שמאל|250px|שחקן מתכונן לבעיטה חופשית.]]
[[קובץ:Cornerkick.jpg|שמאל|ממוזער|250px|בעיטת קרן]]
לפי חוקי המשחק, שני מצבי המשחק הם "כדור בתוך המשחק" ו"כדור מחוץ למשחק". על הכדור להימצא בכל זמן המשחק בתוך תחומי המגרש. הכדור נחשב כנמצא "מחוץ למשחק" במקרה שהוא יוצא מתחומי המגרש או כאשר השופט מכריז עליו ככזה. כאשר מצב זה מתרחש המשחק ימשיך באחת משמונה דרכים, בהתאם לסיבה הוצאת הכדור מהמשחק:
* בעיטת פתיחה: כל קבוצה תתמקם במחצית המגרש שלה. שני שחקנים של אחת מהן יעמדו בעיגול האמצע ויתחילו המשחק. מצב שכזה ייווצר בתחילת מחצית או לאחר שער של הקבוצה היריבה, אז הקבוצה שספגה את השער תקבל את הכדור.{{הערה|שם=restart}}
* [[זריקת חוץ]]: כאשר הכדור עובר במלוא היקפו את אחד מקווי הצד קובעים הקוונים איזה שחקן הוא זה שנגע אחרון בכדור. הכדור יינתן לשחקן הקבוצה היריבה אשר יחזירו לתחומי המגרש בזריקה מאחורי הראש ("אַאוּט"). במקרה והזריקה לא מתבצעת כראוי הכדור יועבר לקבוצה היריבה לזריקת חוץ. אם השחקן הזורק את זריקת החוץ הוא גם זה שנוגע בו לראשונה בתחומי המגרש, תיפסק בעיטה חופשית לא ישירה ממקום הנגיעה.{{הערה|1={{cite web|url=http://www.fifa.com/flash/lotg/football/en/Laws15_01.htm |publisher=FIFA |title=Laws of the game (Law 15–The Throw-in) }}}}
* בעיטת שער/כדור שוער: כאשר שחקן אחת הקבוצות בועט בכדור אל מחוץ לתחומי קו השער של הקבוצה היריבה, וזה עובר את הקו במלוא היקפו אך לא אל תוך השער, כלומר לא הובקע גול - תיפסק בעיטות שער. הבעיטה מתבצעת על ידי שחקן מהקבוצה שהכדור עבר את קו שערה, לרוב על ידי השוער אך לא בהכרח. הבעיטה תבוצע מקצה רחבה קטנה המסומנת במרחק 5.5 מ' מהשער, והכדור חייב לצאת מרחבת העונשין (רחבת ה-16) לפני ששחקן אחר רשאי לגעת בו.{{הערה|1={{cite web|url=http://www.fifa.com/flash/lotg/football/en/Laws16_01.htm |publisher=FIFA |title=Laws of the game (Law 16–The Goal Kick)}}}}
* [[בעיטת קרן]]: כאשר שחקן בועט הכדור אל מחוץ לתחומי קו השער של קבוצתו שלו, וזה עובר את הקו במלוא היקפו אך לא אל תוך השער, כלומר לא הובקע גול (אשר ייחשב ל"גול עצמי"), תיפסק בעיטת קרן. הבעיטה תבוצע על ידי הקבוצה היריבה מפינת המגרש הקרובה ביותר למקום יציאת הכדור מתחומי המגרש.{{הערה|1={{cite web|url=http://www.fifa.com/flash/lotg/football/en/Laws17_01.htm |publisher=FIFA |title=Laws of the game (Law 17–The Corner Kick)}}}}
* [[בעיטה חופשית]] לא ישירה: כאשר שחקן אחת הקבוצות מבצע עבירה בדרגת חומרה מועטה, כגון הרמת רגל מסוכנת, יכול השופט להעניק בעיטה חופשית לא ישירה לקבוצה השנייה. שחקן הבועט יוכל לבעוט את הכדור אל עבר שער היריבה, אך כדי שיובקע גול על שחקן אחד נוסף לפחות לגעת בכדור.{{הערה|שם=freekick|1={{cite web|url=http://www.fifa.com/flash/lotg/football/en/Laws13_01.htm |publisher=FIFA |title=Laws of the game (Law 13–Free Kicks)}}}}
* [[בעיטה חופשית]] ישירה: כאשר שחקן אחת הקבוצות מבצע עבירה חמורה אך מחוץ לרחבת שער, יכול השופט להעניק לקבוצה היריבה בעיטה חופשית ישירה. הבעיטה יכולה להתבצע ישירות אל עבר השער, וניתן להבקיע בה שער. נהוג כי מספר משחקני הקבוצה המתגוננת יסתדרו ב"חומה" - שורת שחקנים שתחצוץ בין הבועט לבין השער, ותקפוץ ברגע הבעיטה בניסיון לעצור את הכדור במסלולו.{{הערה|שם=freekick}}
* [[בעיטת עונשין]]: כאשר שחקן מבצע עבירה המחייבת [[בעיטה חופשית]] ישירה, אך העבירה נעשית בתחומי רחבת השער של קבוצתו, יכול השופט להעניק לקבוצה היריבה בעיטת עונשין. בעיטת עונשין מבוצעת על ידי שחקן היריבה מנקודת העונשין המסומנת במרחק 11 מטר מהשער, כאשר עליו מגן רק השוער הניצב על קו שערו. שאר השחקנים חייבים להימצא בעת ביצוע הבעיטה מחוץ לרחבת השער, לפחות 11 מטר מקו השער ולפחות 9 מטר מנקודת העונשין.{{הערה|1={{cite web|url=http://www.fifa.com/flash/lotg/football/en/Laws14_01.htm |publisher=FIFA |title=Laws of the game (Law 14–The Penalty Kick) }}}}
* הפלת כדור: כאשר השופט עצר את המשחק מכל סיבה אחרת, למשל, מפאת פציעה רצינית של שחקן, הפרעה חיצונית או כשנגרם נזק לכדור המשחק, מפיל השופט את הכדור ונותן למשחק להמשיך מאותה נקודה. מצב זה אינו נפוץ במשחקי מבוגרים, ופעמים רבות אין בו צורך, שכן שחקנים רבים פועלים לפי [[מנהג]] שהשתרש, ולפיו כששחקן מאחת הקבוצות שרוע על פני המגרש בשל פציעה - תוציא הקבוצה השנייה את הכדור אל מחוץ לתחומי המגרש כדי לאפשר טיפול בשחקן הפצוע.{{הערה|שם=restart}}

=== עבירות והתנהגות ===
[[קובץ:Ryan Valentine scores.jpg|ממוזער|שמאל|250px|שחקן מבקיע בעיטת עונשין לאחר שבוצעה עבירה ברחבת השער.]]
[[עבירה (ספורט)|עבירה]] (גם "פאול") מתבצעת כאשר שחקן עובר על אחד מחוקי המשחק. עבירות נספרות בסטטיסטיקת המשחק כאשר הן "נשרקות", כלומר - השופט מכריז עליהן בשריקה. עבירה רגילה נשרקת כמעט תמיד כאשר הכדור בתוך המשחק, אך גם כאשר הכדור "מחוץ למשחק" נשרקות עבירות, בעיקר על "התנהגות בלתי הולמת". העבירות מוגדרות בסעיף 12 של החוקים, בו גם מוגדרים העונשים שיש להשית עליהן. כך, לדוגמה, נגיעת יד מכוונת, הפלת היריב או דחיפתו הן עבירות עבורן השופט יפסוק בעיטה חופשית ישירה או בעיטת עונשין לטובת הקבוצה היריבה, בהתאם למקום ביצוע העבירה במגרש. כאשר קבוצה מבצעת עבירה אחרת, מוענקת בעיטה חופשית לא ישירה לקבוצה השנייה. העבירות הנחשבות ל"התנהגות בלתי הולמת" אמנם מפורטות בקובץ החוקים, אך היקף הגדרתן רחב. בפועל, ניתן להכליל תחת העבירה "התנהגות בלתי ספורטיבית" אירועים רבים שמפרים את רוח המשחק, גם אם אינם רשומים כעבירה ספציפית.{{הערה|שם=fouls}}
השופט יכול להעניש שחקן, בין אם פעיל או מחליף, על התנהגות בלתי הולמת או עבירות על ידי אזהרה באמצעות הנפת [[כרטיס צהוב]], או הרחקה באמצעות הנפת [[כרטיס אדום]]. שחקן אשר נשלפו כנגדו במהלך המשחק שני כרטיסים צהובים - יורחק מהמשחק מיידית באמצעות כרטיס אדום. קבוצה לה הורחק שחקן לא תוכל להכניס שחקן אחר במקומו ותאלץ להשלים המשחק עם מספר השחקנים שנותרו לה. ביכולתו של השופט אף להרחיק אנשי צוות ומאמנים במידת הצורך (ללא שליפות כרטיסים), אך מקרה זה נדיר בהרבה.{{הערה|שם=fouls}}

לעתים, על אף ביצוע עבירה, יתיר השופט למשחק להמשיך, במידה והמשכו ללא התערבותו ייתן לקבוצה ששחקנה היה קורבן העבירה יתרון. החלטה זו, הנקראת בשם "חוק היתרון", יכולה להתבטל במידה והשופט מתרשם שאותו יתרון שצפה לא התממש בתוך שניות בודדות, והשופט ישרוק לעבירה. על כל מקרה, גם לאחר ניצול היתרון יכול השופט לשלוף כרטיס כנגד השחקן אשר ביצע העבירה כאשר המשחק ייעצר.

חוק מורכב יותר הוא ה[[נבדל]] ("אוֹפְסַייד"). עמדת נבדל היא מצב שבו שחקן התקפה (הנמצא במחצית המגרש הקרובה לשער היריב) נמצא קרוב יותר לקו השער של היריב מאשר הכדור ואין בינו ובין קו שער היריב לפחות שני שחקני הגנה ברגע בו הכדור נמסר על ידי שחקן קבוצתו. כלומר, שחקן נמצא בעמדת נבדל אם הוא עבר את כל שחקני ההגנה מלבד אחד ואינו מחזיק בכדור, בעוד שזה בידי אחד משחקני קבוצתו אשר נמצא מאחוריו ביחס לשער.
<br />
המצאות שחקן בעמדת נבדל אינה בהכרח עבירה, אלא רק אם השחקן שנמצא בעמדת נבדל משתתף במשחק או משיג יתרון מהימצאותו בעמדת נבדל. מצב שבו שחקן נמצא בעמדת נבדל אך אינו מעורב במהלך המשחק נקרא "נבדל פאסיבי". העונש על עבירת נבדל הוא בעיטה בלתי ישירה לקבוצה היריבה. תפקידם העיקרי של הקוונים הוא לאותת לשופט הראשי על עבירת נבדל על ידי הנפת דגל, ולצורך כך הם עומדים בקו אחד עם השחקן הלפני אחרון של ההגנה (השחקן האחרון הוא בדרך כלל השוער, אך חוק הנבדל אינו מבדיל בין שוער ושחקן אחר).{{הערה|1={{cite web| title = The History of Offside | work = Julian Carosi | url = http://mysite.wanadoo-members.co.uk/corshamref/sub/offhist.htm}}}}

== מערכי כדורגל ==
[[קובץ:4-4-2.png|שמאל|ממוזער|250px|דוגמה למערך 4-4-2, בו החלוצים מסודרים זה לצד זה והקשרים בצורה המזכירה [[מעוין]]. חוליית ההגנה מחולקת לבלמים ולמגנים.]]
{{הפניה לערך מורחב|מערך (כדורגל)}}
'''מערך''' הוא הצורה בה ממוקמים השחקנים ב[[עמדות כדורגל|עמדותיהם]]. מטרת המערך היא ליצור סדר ושיטתיות בצורת המשחק של הקבוצה וליעלה. נהוג לציין את המערך בעזרת מספרים, באמצעותם מציינים את כמות השחקנים הנמצאים בהגנה, בקישור ובהתקפה, ללא התחשבות בשוער שכן עמדתו קבועה. לדוגמה, המערך הכולל 4 שחקני הגנה, 4 שחקני קישור ו-2 שחקני התקפה ייקרא 4-4-2.

המערכים נפוצים במיוחד בכדורגל המקצועני ומשמשים את [[מאמן כדורגל|מאמני]] הקבוצות, הקובעים אותם, להנחות את שחקניהם בסדר מסוים. עם זאת, מיקום שחקנים בעמדות ספציפיות בתוך המערך עשוי ליצור גרסאות שונות לאותו מערך. כך, לדוגמה, יכולות שתי קבוצות לשחק זו מול זו באותו מערך, אך האחת תשלב בקישור שחקנים התקפיים בעוד שהאחרת תעדיף שחקנים הגנתיים.

המערכים אינם מוגדרים בחוקי המשחק. על כן, כביכול, קבוצות עשויות להתארגן במערך 0-0-10 או 10-0-0, או להתחיל עם מערך מסוים ואז לשנותו במהלך המשחק. לרוב, שינוי מערך באמצע המשחק דורש חילוף - הורדת שחקן מאחד ממרכיבי המערך והוספת שחקן בתפקיד אחר. עם זאת, עקב מספר החילופים המוגבל בכדורגל, לעתים מעדיפים המאמנים את שיטתו של המאמן ההולנדי [[רינוס מיכלס]], אשר נודעה בשם [[טוטאל פוטבול]]. בשיטה זו השחקנים מחליפים את עמדותיהם ביניהם במהלך המשחק. אולם, גם לשיטה זו חסרונות, שכן היא דורשת תיאום רב בין השחקנים ולכן ממעטים להשתמש בה.

אחד המערכים הנפוצים ביותר בקרב קבוצות כדורגל, בעיקר באירופה, הוא 4-4-2. מערך זה כולל ארבעה שחקני הגנה, לרוב שני בלמים ושני מגנים; ארבעה קשרים המסודרים במגוון צורות בהתאם להחלטת המאמן; ושני חלוצים, לרוב מסודרים זה לצד זה או זה מאחורי זה.

== תחרויות עיקריות ==
במהלך ה[[עונה (כדורגל)|עונה]] הספורטיבית מתחרות הקבוצות והנבחרות זו בזו במטרה לזכות בתארים. התחרויות הללו מגדירות את השנה הספורטיבית ואת לוח הזמנים של שחקני הכדורגל המקצועיים. את התחרויות מארגנים הגופים הרשמיים. עם זאת, גופים מסחריים, כגון ערוצי טלוויזיה וכיוצא בזה, מארגנים לעתים טורנירים לא רשמיים משל עצמם ומזמינים קבוצות מסוימות אשר יתחרו בהם.

=== בינלאומיות ===

התחרות הבינלאומית הראשית בכדורגל היא ה[[מונדיאל]], המאורגן על ידי פיפ"א. תחרות זו מתקיימת כל ארבע שנים בין נבחרות לאומיות והזוכה בה מוכתרת לאלופת העולם. קודמים לתחרות טורנירי [[מוקדמות המונדיאל|מוקדמות]], בהם מתחרות הנבחרות הלאומיות במסגרות אזוריות, ומכל אזור תעלנה מספר מסוים של נבחרות לטורניר עצמו. מספר זה נקבע לפי החוזק והאטרקטיביות המיוחסים לנבחרות אותו אזור. לאחר טורנירי המוקדמות מתחרות הנבחרות שהעפילו בטורניר עצמו. כיום מורכב הטורניר מ-32 נבחרות, המתחרות בתחילה בבתים, מהם מעפילות שתיים מכל בית למשחקים בשיטת גביע. ה[[מונדיאל 2014|מונדיאל האחרון]] נערך ב-2014 ב[[ברזיל]].{{הערה|1={{cite web| title = 2010 FIFA World Cup South Africa | work = FIFA World Cup website | url = http://www.fifa.com/worldcup/index.html }}}}

טורניר כדורגל נוסף מתקיים בכל [[אולימפיאדה|אולימפיאדת קיץ]] מאז 1900, מלבד [[אולימפיאדת לוס אנג'לס (1932)|האולימפיאדה בלוס אנג'לס]] בשנת 1932. משחקים אלו נחשבו בעבר לחשובים ביותר, אך המונדיאל הפך למשמעותי יותר עם היווסדו ב-1930, בין השאר עקב ההיתר לשחקנים מקצוענים לשחק, ולא רק לחובבנים כפי שהיה באולימפיאדה.{{הערה|שם=Wherebegan|1={{cite web|url=http://web.archive.org/web/20070608215029/http://access.fifa.com/en/history/history/0,3504,4,00.html |title=Where it all began |publisher=FIFA official website}} (webarchive)}} מקצוענים הורשו לשחק בטורניר האולימפי החל מ[[אולימפיאדת 1984]], אך מגבלות על גיל השחקנים הנהוגות כיום בטורניר האולימפי עדיין מונעות ממדינות רבות לשלוח את שחקניהן הטובים ביותר.

תחרויות הכדורגל חשובות נוספות הן הטורנירים היבשתיים - המאורגנות על ידי ההתאחדויות האזוריות. אלו הן ה[[אליפות אירופה בכדורגל|יורו]], ה[[קופה אמריקה]], [[גביע אפריקה לאומות]], [[גביע אסיה בכדורגל|גביע אסיה]], [[גביע הזהב של CONCACAF|גביע הזהב]] של צפון אמריקה ו[[גביע אוקיאניה לאומות]]. התחרויות הבין-קבוצתיות היוקרתיות ביותר הן האליפויות היבשתיות, שבדרך כלל משתתפות בו הקבוצות האלופות במדינתן, כדוגמה, [[ליגת האלופות]] באירופה. הזוכות בכל תחרות יבשתית משתתפות באותה שנה ב[[אליפות העולם לקבוצות (כדורגל)|אליפות העולם לקבוצות]].{{הערה|1={{cite web| title = Organising Committee strengthens FIFA Club World Cup format | work = [[FIFA]]| url = http://www.fifa.com/clubworldcup/organisation/media/newsid=570740.html }}}}

נהוגים גם טורנירי נשים עבור התחרויות העיקריות. בטורנירים האולימפיים דווקא כן ניתן לשתף שחקניות מקצועניות ללא כל הגבלה, ובכך הם משתווים ביוקרתם לטורנירי "[[מונדיאל הנשים]]" של פיפ"א.

=== מקומיות ===
{{ערך מורחב|ערכים=[[ליגה]], [[גביע (ספורט)|גביע]]}}
ההתאחדויות המקומיות מקיימות טורנירים מקומיים, הכוללים לרוב מערכות ליגה וטורנירי גביע. מערך הליגות של כל התאחדות מקומית מסודר במעין פירמידה, כאשר בראשה הליגה העליונה ומתחתיה ליגות נמוכות יותר. במקרים רבים, הדרג השני או אף השלישי עדיין כולל ליגה אחת, ורק הדרגים הנמוכים יותר מחולקים למספר ליגות. כך, לדוגמה, בישראל נהוגה [[ליגת העל בכדורגל]], מתחתיה ה[[הליגה הלאומית בכדורגל|ליגה הלאומית]] וה[[הליגה הארצית בכדורגל|ליגה הארצית]], לעומת [[ליגה א' (כדורגל)|ליגה א']] והליגות הנמוכות ממנה מחולקת לשתי ליגות מקבילות.

בתוך הליגה מתחרות ביניהן הקבוצות במחזורי משחקים, עד שלבסוף כל קבוצה שיחקה אותו מספר משחקים עם שאר הקבוצות. הקבוצות מקבלות נקודות על ניצחונות ותוצאות תיקו.{{הערה|1=כיום נהוג כי ניצחון מזכה ב-3 נקודות, בעוד שתיקו מזכה בנקודה בודדת}} בין הליגות השונות ישנם הבדלים, אך לרוב זו המסיימת במקום הראשון זוכה באליפות הליגה, ובמידה והיא בליגה נמוכה - מתקדמת לליגה אשר מעליה. אלו אשר מסיימות העונה במקומות האחרונים יורדות לדרג שמתחתיהן. בליגות מסוימות נקבעים משחקי [[פלייאוף]], בהם קבוצות משחקות זו כנגד זו כדי לקבוע את המיקום הסופי ביניהן. מיקום הקבוצות בסוף העונה בליגה העליונה משמש גם לקביעת נציגות אותה ליגה בטורנירים הבינלאומיים לקבוצות. שיטת ליגות ייחודית נהוגה ב[[אמריקה הלטינית]], בה בכל שנה יש שתי עונות, הנקראות [[אפרטורה וקלאוסורה]], ובכל אחת מהן מוכרזת אלופה שונה.

בין הליגות הבכירות בעולם ניתן למנות את ה[[פרמייר ליג]] האנגלית, ה[[בונדסליגה]] הגרמנית, [[לה ליגה]] הספרדית, ה[[סרייה א']] האיטלקית וה[[ליגת העל הארגנטינאית|פרימייר דיוויזיון]] הארגנטינאית. לצד משחקי הליגות מנהלות לרוב ההתאחדויות המקומיות טורנירי גביע. לעתים יתקיימו מספר טורנירים במקביל עבור קבוצות מדרגים שונים. בטורנירים אלו משחקות הקבוצות זו כנגד זו בשיטת ה[[נוקאאוט]], בה המנצחת בכל משחק מתקדמת לשלב הבא, בעוד שהמפסידה מודחת מן התחרות.

== תרבות הכדורגל ==
{{הפניה לערך מורחב|תרבות כדורגל}}

=== פופולריות ===
כיום הכדורגל משוחק באופן מקצועי בכל רחבי העולם, ועל אף שבמדינות שונות הוא זוכה לפופולריות שונה, הרי שהוא עדיין נחשב לספורט הפופולרי ביותר בעולם. מיליוני אנשים מעידים על עצמם כצופים קבועים במשחקי כדורגל באצטדיונים{{הערה|1={{cite web|url=http://football.guardian.co.uk/news/theknowledge/0,9204,1059366,00.html |title=Baseball or Football: which sport gets the higher attendance? | author = Ingle, Sean and Barry Glendenning publisher=Guardian Unlimited }}}} ומיליארדים בשידורי הטלוויזיה.{{הערה|1={{cite web| title = TV Data | work = FIFA website | url = http://www.fifa.com/aboutfifa/marketingtv/factsfigures/tvdata.html }}}} כמו כן, לפי סקר שנערך על ידי פיפ"א ופורסם בשנת 2001, מעל ל-240 מיליון איש ביותר מ-200 מדינות משחקים כדורגל באופן קבוע ברמה חובבנית או מקצוענית.{{הערה|שם=popularity1}} חוקיו הפשוטים והציוד המינימלי שנדרש עזרו לתפוצתו וגדילת הפופולריות שלו. הפופולריות של הכדורגל הביאה להקמת מוצרים נלווים רבים ופרצה גם לתחומים נוספים. כך, לדוגמה, פותחו מספר סדרות [[משחק וידאו|משחקי וידאו]] בנושא, הוקמו [[אתר אינטרנט|אתרי אינטרנט]] המדמים ניהול כלכלי ומקצועי של קבוצה וכן הלאה.

=== כלכלה ===
מוצרים הקשורים לכדורגל נמכרים בכל העולם בצורות שונות. בין אם מדובר בכרטיסים למשחקים, רכישת מנויים לשידורי ספורט בטלוויזיה, קניית ציוד למשחק, צעצועים או העתקים של חולצות שחקנים נערצים - קשה להעריך את היקף הפעילות הכלכלית הקשורה במשחק. פיפ"א, הארגון המארגן הרשמי, מעריך את הכנסותיו בין השנים [[2003]] ו-[[2006]] בכ-3,268 מיליון [[פרנק שווייצרי|פרנקים שווייצריים]] (CHF), ומנגד את הוצאותיו בכ-2,422 מיליון CHF. בין ההכנסות ניתן למנות כ-1,660 מיליון CHF בזכות מכירת זכויות השידור של משחקי [[מונדיאל 2006]], ו-714 מיליון CHF נוספים ממכירת זכויות פרסום ושיווק באצטדיונים במהלך הטורניר.{{הערה|1=[http://www.fifa.com/aboutfifa/marketingtv/releases/newsid=94187.html First official 2006 FIFA World Cup™ shop opens in Berlin] אתר פיפ"א הרשמי}}

טווח [[תקציב]]י מועדוני הכדורגל בעולם הוא רחב ולרוב הוא תלוי באזור בו הם נמצאים. רוב המועדונים המקצועיים זוכים ל"ספונסר", נותן חסות המפרסם על מדיהם את שמו ובתמורה נותן לקבוצה סכום קבוע. רווחים נוספים נמנים ממכירת זכויות שידור, פרסום באצטדיונים במהלך המשחקים, מוצרים נלווים וכמובן - מכירת כרטיסים למשחקים. התקציבים הגדולים ביותר הם של המועדונים ה[[אירופה|אירופיים]] הבכירים, כגון הבולטים בליגות ה[[ספרד]]ית, ה[[גרמניה|גרמנית]], ה[[איטליה|איטלקית]] וה[[אנגליה|אנגלית]].{{הערה|1= [http://www.clarin.com/diario/2005/06/13/conexiones/t-994334.htm כדורגל, תשוקת העשירים] Clarin}}

דרך נוספת בה כסף רב מחליף ידיים בעולם הכדורגל היא העסקת השחקנים. מועדונים חותמים עם שחקניהם על חוזי תעסוקה למשך מספר שנים תמורת משכורת מסוימת, המבוססת בין השאר גם על הישגים אישיים או קבוצתיים אשר יתנו לשחקנים "בונוסים". לעתים יחליט מועדון כי עדיף לו למכור את זכויותיו בחוזה של אחד משחקניו למועדון אחר בתמורה כספית. הדבר מוסדר דרך ההתאחדויות וברמות הבכירות הוא מערב סכומי כסף גבוהים במיוחד. להלן עשר ההעברות היקרות בהיסטוריה:

{| class="wikitable sortable" border="1"
|-
! data-sort-type="number" |דירוג
! width="23%" |שם
! width="20%" |קבוצה מוכרת
! width="20%" |קבוצה קונה
!סכום העברה{{ש}}(מיליון [[לירה שטרלינג|ליש"ט]])
!סכום העברה{{ש}}(מיליון [[אירו]])
!שנה
|-
| 1
| {{דגל|ויילס}} [[גארת' בייל]]
| {{דגל|אנגליה}} [[טוטנהאם הוטספר]]
| {{דגל|ספרד}} [[ריאל מדריד]]
| 79
| 100
| [[2013]]
|-
| 2
| {{דגל|פורטוגל}} [[כריסטיאנו רונאלדו]]
| {{דגל|אנגליה}} [[מנצ'סטר יונייטד]]
| {{דגל|ספרד}} [[ריאל מדריד]]
| 74
| 94
| [[2009]]
|-
| 3 
| {{דגל|אורוגוואי}} [[לואיס אלברטו סוארס|לואיס סוארס]] 
| {{דגל|אנגליה}} [[ליברפול]] 
| {{דגל|ספרד}} [[ברצלונה]]
| 64
| 81 
| [[2014]]
|-
| 4
| {{דגל|קולומביה}} [[חאמס רודריגס]] 
| {{דגל|צרפת}} [[מונאקו]] 
| {{דגל|ספרד}} [[ריאל מדריד]] 
| 63 
|80 
| [[2014]] 
|-
| 5
| {{דגל|ארגנטינה}} אנחל די מריה
| {{דגל|ספרד}} [[ריאל מדריד]]
| {{דגל|אנגליה}}[[מנצ'סטר יונייטד]]
| 60
| 75
| [[2014]]
|-
| 6 
| {{דגל|צרפת}} [[זינדין זידאן]]
| {{דגל|איטליה}} [[יובנטוס]]
| {{דגל|ספרד}} [[ריאל מדריד]]
| 60
| 75
| [[2001]]
|-
| 7
| {{דגל|שבדיה}} [[זלאטן איברהימוביץ']]
| {{דגל|איטליה}} [[אינטר]]
| {{דגל|ספרד}} [[ברצלונה (כדורגל)|ברצלונה]]
| 55
| 69
| [[2009]]
|-
| 8
| {{דגל|ברזיל}} [[קאקה]]
| {{דגל|איטליה}} [[מילאן (כדורגל)|מילאן]]
| {{דגל|ספרד}} [[ריאל מדריד]]
| 54
| 68
| [[2009]]
|-
| 9
| {{דגל|אורוגוואי}} [[אדינסון קבאני]]
| {{דגל|איטליה}} [[נאפולי (כדורגל)|נאפולי]]
| {{דגל|צרפת}} [[פריז סן-ז'רמן]]
| 51
| 64
| [[2013]]
|-
| 10
| {{דגל|פורטוגל}} [[לואיש פיגו]]
| {{דגל|ספרד}} [[ברצלונה (כדורגל)|ברצלונה]]
| {{דגל|ספרד}} [[ריאל מדריד]]
| 50
| 62
| [[2000]]
|}

הכדורגל הוא גם אמצעי עזר לתרומות וצדקה במקרים רבים. אחת התרומות הגדולות של [[פיפ"א]] היא פיתוח הספורט באזורים בעולם העומדים בפני קשיים ובעיות רבות, כמו מחסור בציוד. יתר על כן, משתף הארגון פעולה עם [[יוניצ"ף]] מאז שנת [[1999]], על ידי אספקת ציוד וחומרים (הקשורים לכדורגל) שיחולק על ידי [[האומות המאוחדות]].{{הערה|1=[http://www.unicef.org/spanish/football/index_intro_33800.html יוניצף ופיפא] האתר הרשמי של UNICEF }} ברחבי העולם נערכים משחקי ידידות למטרות צדקה מדי שנה בשיתוף כוכבי כדורגל.{{הערה|1=[http://news.bbc.co.uk/hi/spanish/latin_america/newsid_3852000/3852177.stm האיטי- כדורגל למען שלום] BBC World. }} במקרים מסוימים משחקים שכאלו אף הוסדרו לכדי טורניר של ממש מטעם ההתאחדות, כגון [[מגן הצדקה]] האנגלי.

=== אוהדים ואלימות אוהדים ===
[[קובץ:CSKA SOFIA RED HEARTS FANS (1295834305).jpg|שמאל|ממוזער|250px|אוהדי [[צסק"א סופיה]] מנופפים בסמלי המועדון לעידוד קבוצתם]]
[[קובץ:Camp nou sign violence hooligan.jpg|ממוזער|250px|שלט מחוץ לאצטדיון [[קאמפ נואו]], המראה אילו חפצים מסוכנים אינם מורשים להיכנס לתחומי האצטדיון.]]
[[קובץ:Children soccer elbow.jpg|ממוזער|250px|ילד פוגע במרפקו בשחקן מהקבוצה היריבה]]
[[אוהד (ספורט)|אוהדי]] הכדורגל מתרכזים לרוב בעידוד קבוצתם או נבחרתם האהובה. במשחקים רבים ניתן לראות אוהדים מנופפים בדגלים ומשתמשים בתופים ושאר כלי נגינה כאמצעי עידוד. מחנות אוהדים רבים אף חיברו שירים, ובמקרים מסוימים שירים התקבלו כמעין המנון לקבוצה‏‏.{{הערה|1=‏לדוגמה "[[You'll Never Walk Alone]]" (לעולם לא תצעדי לבד), ששרים אוהדי [[ליברפול (כדורגל)|ליברפול]]‏}} למטבע זה קיים כמובן גם הצד ההפוך - שירים וגסויות בגנות הקבוצות היריבות נשמעים אף הם ביציעי הכדורגל.

מועדוני המעריצים אינם מוגבלים רק לתושבי עיר, או אף אזרחי המדינה, בה פעילה הקבוצה או הנבחרת ונפוץ לראות אוהדים של קבוצות זרות גם במדינות אליהן מעולם לא הגיעו. הסבר ישיר לכך הוא ההופעות במפעלים האזוריים, כגון [[ליגת האלופות]], אשר בעזרת שידורים ישירים ו[[תקשורת כדורגל|דיווחים בתקשורת]] הופכים הקבוצות לנגישות לכל אוהד כדורגל. כך, לדוגמה, קבוצת [[מנצ'סטר יונייטד]] האנגלית, אשר הופיעה במשך עונות רבות במפעלים האירופיים ואף זכתה במספר תארים במסגרתם, מונה מעל ל-330 מליון אוהדים ברחבי העולם‏‏,{{הערה|1=‏http://www.dailymail.co.uk/sport/football/article-502574/United-moving-south-fanbase-reaches-333-million.html‏}} הרבה יותר מכל אוכלוסיית אנגליה‏‏.{{הערה|1=‏אומדן אוכ' אנגליה ב-2007 כ-50 מיליון נפש והממלכה המאוחדת כולה כ-61 מליון, ראו [http://www.statistics.gov.uk/statbase/Product.asp?vlnk=15106 The Office for National Statistics]‏}} מועדונים נוספים אשר זכו למספר אוהדים רב ברחבי העולם כוללים בין השאר את [[ברצלונה (כדורגל)|ברצלונה]]‏‏{{הערה|1=‏http://www.fcbarcelona.com/web/english/penyes/llistat_penyes/llistat_penyes.html‏}} ו[[יובנטוס]]‏‏.{{הערה|1=‏http://www.juventus.com/site/eng/CLUB_obiettiviestrategie.asp‏}}

האהדה מתמקדת לעתים גם בשחקנים אינדיווידואלים. האהדה יכולה להתבטא באצטדיונים עצמם - בשירה לכבוד השחקן, בהיענות רבה לרכישת כרטיסים בעבור משחק בו אמור להופיע שחקן אהוד או בקניית מוצרים נלווים, כגון חולצות הנושאות את שמו של השחקן ומוצרים להם נתן חסות. דוגמה למקרה הראשון היא [[פלה]], מהשחקנים האהודים ביותר בהיסטוריה, אשר אלפים צפו במשחק הידידות לכבוד פרישתו בין קבוצת נעוריו [[סנטוס (כדורגל)|סנטוס]] לקבוצתו האחרונה [[ניו יורק קוסמוס]]. שחקן המדגים היטב את נושא מכירת המוצרים הנלווים הוא [[דייוויד בקהאם]], שכיכב במספר רב של מסעות פרסום ונתן חסות למוצרי ספורט ואופנה שונים‏‏.{{הערה|1=‏http://money.cnn.com/2007/07/05/commentary/sportsbiz/?postversion=2007070605‏}}

אולם, הכדורגל ומחנות האוהדים המתפתחים סביב קבוצות ונבחרות אינם עוסקים רק בעידוד ובהערצה. שמו של הכדורגל נקשר לא אחת ב[[אלימות]] ולא בכדי. פעמים רבות מקרי אלימות התרחשו בהקשר למשחקי כדורגל ואף במהלכם, וזאת סביב שני מוקדים עיקריים - האוהדים והשחקנים. בעוד שאלימות במהלך המשחק מטופלת לרוב על ידי שופט המשחק, על ידי קביעת עונשים לשחקנים אשר חרגו מהכללים באופן אלים ואף הרחקתם, הרי שפעמים רבות אלימות האוהדים מתרחשת מחוץ לתחומי המגרש, ומטופלת בידי גורמי רשויות אכיפת החוק והמשפט. עם זאת, לעתים התאחדויות כדורגל לאומיות, אזוריות או אף פיפ"א עצמה יגזרו על קבוצה או נבחרת עונש מסוים עקב התנהגות אלימה של אוהדיה. עונשים אלו יכולים להתבטא כמשחקים אליהם לא תורשה הקבוצה להכניס אוהדים או לארח באצטדיונה הביתי, הורדת נקודות אשר צברה או תצבור במסגרת טבלת ליגה או אף [[ניצחון טכני|הפסד טכני]], במידה ומשחק הופסק בעקבות התפרעות אלימה של האוהדים.

פעמים רבות האלימות בקרב האוהדים היא תוצאה של התנגשויות בין מחנות אוהדים יריבים, לעתים אף בין ארגוני אוהדים קיצוניים, היות שלכדורגל תפקיד חשוב בחייהם של אוהדים אינדיווידואליים, קהילות מקומיות ואף מדינות, הרואים בו כספורט ייצוגי. קבוצות האוהדים הקיצוניות זכו לכינוי "[[אולטראס]]", שעל אף שכיום הוא נפוץ ברחבי העולם, הרי שמקורו באיטליה, שם ה"אולטראס" נוהגים להשתמש בביטויים גזעניים ופרובוקטיביים במהלך המשחק ולבצע מעשי [[ונדליזם]] לאחריו במידה ולא אהבו את מהלכו.

משחקי [[דרבי (ספורט)|דרבי]], בהם קבוצות יריבות מאותה עיר משחקות אחת כנגד השנייה במסגרת זו או אחרת, נתפסים לא אחת כמוקד אפשרי לאלימות שכן ניצחון בהם מסמל בעיני האוהדים עליונות של קבוצתם על פני שכנתם לעיר. באיטליה אלימות ה"אולטראס" הגיעה לשיאה כאשר בשנת [[2007]] נהרגו שני אוהדים ושוטר במהלך מהומות בין אוהדי כדורגל ב[[סיציליה]] לאחר משחק דרבי שכזה. כתוצאה החליטה [[התאחדות הכדורגל האיטלקית]] להשבית את הליגה למשך זמן מה כדי למנוע מעשי אלימות נוספים.{{הערה|{{ynet|סוכנויות הידיעות|שוטר נרצח בדרבי הסיציליאני, הליגה האיטלקית הושבתה|3360240|3 בפברואר 2007|}}}}{{הערה|1=[http://www.clarin.com/diario/especiales/violenciaenelfutbol/nota7/d-01002.htm Italia: el racismo vive en la tribuna] Clarin}}

האוהדים האנגלים זכו לכינוי משל עצמם - "ה[[חוליגניות|חוליגנים]]" - זאת עקב מנהג חלקם להשתכר ולהתפרע לפני, במהלך ואחרי משחקים של נבחרתם או קבוצותיהם ברחבי אירופה. התנהגות שכזו הביאה לכמה מהאסונות הגדולים ביותר בעולם הכדורגל, ובראשם [[אסון הייזל]], בו אוהדי [[ליברפול (כדורגל)|ליברפול]] השיכורים החלו להתגרות באוהדי קבוצת [[יובנטוס]] האיטלקית במהלך משחק גמר [[ליגת האלופות|גביע אלופות אירופה למועדונים]] ב-1985. באסון זה נהרגו 39 אוהדים ובעקבותיו הורחקו כל הקבוצות האנגליות מהטורנירים האירופיים למשך 5 שנים.

מעשי אלימות הקשורים לכדורגל נפוצו, כמובן, בכל העולם, ואינם מוגבלים רק למדינות אלו. אחת הדוגמאות הבולטות לכך היא [[מלחמת הכדורגל]] בין [[אל סלוודור]] ל[[הונדורס]], אשר פרצה ביוני [[1969]], לאחר שאוהדי אל סלוודור תקפו את אוהדי נבחרת הונדורס שבאו לעודד את נבחרתם במשחק בין השתיים. בין המדינות היה שרוי מתח חברתי עז, אך תקיפה זו היוותה הזרז להכרזת המלחמה בין השתיים. במקרה אחר מהומות שפרצו בין אוהדי [[דינמו זאגרב]] ה[[קרואטיה|קרואטית]] לאוהדי [[הכוכב האדום בלגרד]] ה[[סרביה|סרבית]] לאחר משחק בין השתיים החריפו את המתיחות האתנית ב[[יוגוסלביה]] בפתח [[מלחמות יוגוסלביה|שרשרת המלחמות במדינה המתפרקת]].{{הערה|1={{cite book| work=[[The Washington Post]] | title= The Soccer Wars | author = Daniel W. Drezner | page = B01}}}}

על אף כל האמור לעיל, הרי שהאלימות איננה נחלתם הפרטית של האוהדים, ולעתים ניתן לראות אלימות גם בתחומי המגרש בין שחקנים יריבים. ככל הנראה, המקרה הידוע ביותר הוא נגיחתו של [[זינדין זידאן]] ב[[מרקו מטראצי]] במשחק הגמר של [[מונדיאל 2006]] בין [[נבחרת צרפת בכדורגל|צרפת]], נבחרתו של זידאן, ל[[נבחרת איטליה בכדורגל|איטליה]], נבחרתו של מטראצי. זידאן נגח בחוזקה במטראצי לאחר שלטענתו האיטלקי עלב בו תוך שהוא מקלל את בני משפחתו. כתוצאה הכוכב הצרפתי, אשר היה אמור להיפרד מנבחרתו ואוהדיה במשחקו האחרון בה במעמד רם זה, הורחק מהמגרש. אלימות בוטה שכזו בשיאו של משחק הכדורגל המתוקשר הזה עוררה סערה תקשורתית רבה.

מעבר להטלת עונשים כדי לנסות ולצמצם מקרים שכאלו [[פיפ"א]] פועלת לעצירת ומחיקת תופעת האלימות מהמגרשים גם על ידי תמריצים ומסעות שיווק ומיתוג. לפיכך, הארגון יזם את תוכנית Fair Play, בה שחקני כדורגל מציגים את הערכים החיוביים של המשחק. כמדי שנה הארגון מעניק פרסים לכל מועדון, אדם או מוסד המקדם ערכים אלו.{{הערה|1=[http://es.fifa.com/aboutfifa/worldwideprograms/footballforhope/fairplay/code.html Fair Play] האתר הרשמי של פיפ"א}}

== ראו גם ==
{{מיזמים|ויקימילון=כדורגל|ויקימילון 2=כדור רגל|ויקיציטוט=כדורגל|ויקישיתוף=Category:Association football|שם ויקישיתוף=כדורגל}}
* [[כדורגל במשחקים האולימפיים]]
* [[עמדות כדורגל]]
* [[11 (משחק)]]
*[[כדורגל בישראל]]

== לקריאה נוספת ==
* [[אורי שרצקי]], '''ספר הכדורגל השלם''', מפה, 2002
* אדוארדו גלאנו, '''[[כדורגל באור ובצל]]''', גלורי, 2006

== קישורים חיצוניים ==
* [http://www.fifa.com/ האתר הרשמי של פיפ"א]
* [http://football.org.il/Association/Constitution/Pages/Constitution.aspx חוקת הכדורגל] באתר [[ההתאחדות לכדורגל בישראל]]
* {{nrg|[[עוז אלמוג]]|מה למדת היום באצטדיון, ילד מתוק שלי?|433/134|8 ביוני 2006||3|1}}

{{-}}

== הערות שוליים ==
{{הערות שוליים|טורים=כן}}

{{משחקי כדור}}
{{ענפי ספורט אולימפי}}

[[קטגוריה:כדורגל|*]]
[[קטגוריה:משחקי כדור]]
[[קטגוריה:ספורט אולימפי]]
